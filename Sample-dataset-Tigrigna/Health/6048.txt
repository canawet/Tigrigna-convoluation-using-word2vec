ኣብ ንኡስ ዞባ ተሰነይ፡ ኣብ ዝሓለፈ
5 ዓመታት ብዝተኻየደ ጻዕሪ፡ ሸፈነ
ክታበት ናብ 98 ሚእታዊት ክብ
ብምባሉ፡ ብተመሓላለፍቲ ሕማማት
ዝስዕብ ሞት ትሕቲ 5 ዓመት ህጻናት
ከምዝነከየ፡ መዲካል ዳይረክተር
ሆስፒታል ተሰነይ ዶክተር ሄኖክ ተኪኤ
ሓቢሩ።
ኣብ መብዛሕትኡ ከባቢታት፡ ስሩዕ
ክታበት ኣብ ትካላት ጥዕና ከምዝወሃብ፡
ኣብ ርሑቕ ገጠራት ድማ ሰብ ሞያ
ጥዕና እናተንቀሳቐሱ ከምዝትግብሩዎ
ዝሓበረ ዶክተር ሄኖክ፡ ነፍሰ-ጾራት
ዘካይዳኦ ምክትታል እውን ብምብራኹ፡
ኣብ ምንካይ ሞት ህጻናት ዓቢ ኣስተዋጽኦ
ከምዝገበረ ኣረዲኡ።
ተርእዮ ተመሓላለፍቲ ሕማማት
ብሓፈሻ፡ ዓሶ፡ ዓባይ-ሰዓልን ኤች.ኣይ.ቪ/
ኤይድስን ድማ ብፍላይ ክጐድል
እንከሎ፡ ዘይተመሓላለፍቲ ሕማማት
ይውስኽ ምህላዉ ገሊጹ።
ህዝቢ ኣብ ሰሙን ክልተ ግዜ
ብዘካይዶ ወፈራዊ ጽሬትን፡ ትካላት
ጥዕና ብዘሰላስላኦ ምንጻግ መድሃኒት
ጸረ-ጣንጡን፡ ብሰንኪ ሕማም ዓሶ ዝስዕብ
ሞት ናብ ዜሮ ከምዝወረደ፡ ኣብ ዝሓለፈ
ዓመት ኣብ’ቲ ከባቢ ዝተራእየ ሕማም
ረስኒ ችኩንጊንያ - ከርፈስ፡ ብውሁድ
ጻዕሪ ህዝብን ትካላት ጥዕናን ኣብ ትሕቲ
ቁጽጽር ከምዝወዓለ ኣረዲኡ።