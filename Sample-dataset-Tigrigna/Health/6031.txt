መኣዛዊ መግቢ ምምጋብ ሓደ ውህደት ፕሮቲንን ሰብነትናን
ካብቲ ወዲ ሰብ ጥዕንኡ ሓልዩ ህይወቱ
ክመርሕ ዝሕግዞ ረቋሒ እዩ። ፕሮቲን
ሓደ ካብቶም ካብ መግቢ እንረኽቦም
መኣዛ እዩ።
ዋህዮታት ሓንጎልና፡ ጭዋዳታትና፡
ቆርበትና፡ ጸጉርናን ኣጽፋርናን ገለ
ካብቶም ምሉእ ብምሉእ ኣብ ፕሮቲን
ዝተሰረቱ እዮም። ልዕሊ ፍርቂ ካብ ደረቕ
ክብደት ኣካላት ወዲ ሰብ ብፕሮቲን
ዝተሃንጸ እዩ።
መብዛሕትኦም መዓልታዊ እንወስዶም
መግብታት ፕሮቲን ኣለዎም - ስጋን ዓሳን
ከምኡ’ውን ዓደስን ባልደንጓን ዝኣመሰሉ
ጥረታት። ኣቲ ዝወሰድናዮ ፕሮቲን
ብስርዓተ ምሕቃቕ መግቢ ተዳቒቖም
‘ኣሚኖ ኣሲድ’ (amino acid) ይሰዱ።
ፕሮቲን ብኣሚኖ ኣሲድ ዝቖመ
መኣዛዊ ውህደት እዩ። ኣብ ኣካላትና
ዝርከቡ ብኣሽሓት ዝቚጸሩ ዝተፈላለዩ
ዓይነተት ፕሮቲን ካብ 20 ብዘይብዝሑ
ኣሚኖ ኣሲድ ዝቖሙ እዮም።
ዘድሊ ዓቐን ፕሮቲን
ዘድልየና ዓቐን ፕሮቲን ከከም ክብደት
ሰብነትና፡ ዕድመናን ኩነታት ጥዕናናን
ይፈላለ እዩ። ብገምጋም ኣብ መዓልቲ
ሓደ ሰብ ምስ ክብደት ሰብነቱ ብምዝማድ
ብኸምዚ ዝስዕብ ዓቐን ፕሮቲን ክወስድ
ይምከር፦
= 0.75 ግራም ንሓደ ኪሎ ግራም
ክብደት ሰብነት ንኣባጽሕ ደቀንስትዮ።
= 0.85 ግራም ንሓደ ኪሎ ግራም
ክብደት ሰብነት ንኣባጽሕ ደቂ ተባዕትዮ።
= ክሳብ 1 ግራም ንሓደ ኪሎ ግራም
ክብደት ሰብነት ንነፍሰ-ጾራት፡ መጥበውትን
ልዕሊ 70 ዓመት ዝዕድሚኦም
ሽማግለታትን።