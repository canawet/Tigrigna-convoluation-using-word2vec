ኣብ ማእከል ጥዕና ጸሮና፡
መብጣሕቲ ናይ ዝተተኽለ ቅርኒብ
ዓይኒ ይካየድ ከምዘሎ፡ ክኢላ
መብጣሕቲ ዓይኒ ኣቶ ፊልሞን
መሓመድ ብርሃን ሓቢሩ።
ዝተተኽለ ቅርኒብ ዓይኒ፡ ንጻዕዳ
ዓይኒ ፋሕፊሑ ክሳብ ምዕዋር
ዘብጽሕ ሓደገኛ ሳዕቤን ከምዘለዎ
ዝገለጸ ኣቶ ፊልሞን፡ ቀንዲ ጠንቁ
ጉድለት ጽሬት ስለዝኾነ፡ ዜጋታት
ኣብ መደባት ጽሬት ዝያዳ ክደፍኡ
ኣዘኻኺሩ።
ምልክታት ሕማም ቅርኒብ ዓይኒ፡
ከም ናይ መንገፍቲ ስምዒት ዝፈጥር
ምዃኑ ዝሓበረ፡ ነርስ ኣሌክሳንደር
ፍስሃ ድማ ካብ ማእከል ጥዕና ጸሮና
ብወገኑ፡ ኣብ ጽሬት ዓይኒ ክግበር
ብዛዕባ ዝግብኦ ጥንቃቐ ብስእሊ
ዝተሰነየ መግለጺ ኣቕሪቡ።
ሓላፊ ናይ’ታ ማእከል ጥዕና ነርስ
ተስፋማርያም ሰመረኣብ ድማ፡
ንወከልቲ ጥዕና ዓድን ኣመሓደርቲ
ከባቢን ብዛዕባ ዝተተኽለ ቅርኒብ
ዓይኒን ሳዕቤኑን ናይ ክልተ
መዓልቲ ስልጠና ከምእተዋህበ፡
እቶም ዝሰልጠኑ ብወገኖም - ኣብ
ከባቢኦም ተርእዮ ናይ’ቲ ጸገም
ኣለልዮም ንክኢላታት ሚኒስትሪ
ጥዕና ክሕብሩ ተላብዩ።