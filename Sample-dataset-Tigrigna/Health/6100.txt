ጨንፈር ሚኒስትሪ ጥዕና ዞባ ደቡባዊ
ቀይሕ ባሕሪ፡ ኮም ዝመርሖ መደባት
ከባብያዊ ጽሬት ንምሕያል ዝሕግዝ -
ብ15ን 16ን ለካቲት ኣብ ከተማ ዓሰብ
ዋዕላ ወዲቡ።
ኣብ’ቲ ኣመሓደርትን ኣነባበርቲን
ከባቢ ከምኡ’ውን ዝምልከቶም
ኣካላት መንግስቲ ዝተሳተፉዎ፡ ዋዕላ፡
ብጉድለት ጽሬት ዝመጹ ሕማማትን
ሳዕቤናቶምን፡ ኩነታት ከባብያዊ ጽሬት
ብደረጃ ዞባን ኣብ መጻኢ ክግበር
ዘለዎ ጻዕሪን፡ ከምኡ’ውን ክሳብ 2020 ዝሰላሰል መደባት ከባብያዊ
ጽሬት ዝሓዘ ወረቓቕቲ ቀሪቡን ዘተ
ተኻዪዱሉን።
ኣብቲ ወረቓቕቲ፡ ጉድለት ጽሬት
- ቅጽበታዊ ረኽሲ ላዕለዋይ ስርዓተ-
ምስትንፋስ፡ ሕማማት ዓይኒን ቈርበትን፡
ከምኡ’ውን ትሑት ኣካላውን ስነ-
ኣእምሮኣውን ዕብየት ስለ ዘኸትል፡
ጽሬት ብምውሓስ ነዞም ሕማማትን
ሳዕቤናቶምን ንምግታእ ከም ዝከኣል
ተገሊጹ።
ኣብ ንኡሳን ዞባታት ኣራዕታ
19፡ ማእከል ደንካልያ 32፡ ደቡብ
ደንካልያ 20፡ ዓሰብ ድማ 4 ዓድታት
ኮም ዝመርሖ ከባብያዊ ጽሬት
ከምዘተኣታተዋ፡ እዚ ድማ ካብ ጠቕላላ
ዓድታት’ቲ ዞባ 89 ሚእታዊት ምዃኑ፡
ክሳብ 2020 እተን ዝተረፋ ዓድታት
ክጽንበራአን ድማ፡ ብውህደት
ክስራሓሉ ከምዝግባእ ተዘሪብሉ።
ሓላፊ ጥዕና ኣብ’ቲ ዞባ ኣቶ
ኣሰፋው ነጋሲ፡ ወጺኡ ዘሎ መደብ
ኣብ ምትግባር፡ ተራ ኩሎም ኣካላት
ክዓዝዝ ጸዊዑ።