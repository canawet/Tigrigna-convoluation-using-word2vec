ጽዑቕ ክንክን ንምንካይ ልዑል ጸቕጢ ደምን ኮሌስትሮልን
• ምልክት ሕማም ልቢ ከይህሉ በብእዋን መርመራታት ምክያድ
• ኣብ ግዜ ድቂ ሕማም ሽኮር እንተነይርዋ ድሕሪ ሕርሲ ነናሻዕ
መርመራ ምግባር
• ስሩዕ ኣካላዊ ምውስዋስ ምዝውታር
ዶ/ር ተይለር፡ “ምስ ሕማም ሽኮርያ ዝነብራ ደቀንስትዮን ሓካይምን
ብሓባር ክሰርሑ ኣለዎም። ምኽንያቱ ዝሓሸ ክንክንን ኣስተምህሮን
ሕማም ሽኮር ኣብ ሞንጐ ደቂ ተባዕትዮን ደቂኣንስትዮን ንዘሎ
ፍልልይ ብዝበለጸ ስለዘጽብቦ ኣገዳሲ ትብል። ዶ/ር በቱል ሃቲፖግሉ
ብወገና፡ “ምስ ሕማም ሽኮር ዝነብራ ደቀንስትዮ ብዛዕባ ኣካላተን
ርድኢት ክህልወን ይግባእ። ንሳተን ዋላ ሕማም ሽኮር ኣብ ደም
ይሃልወን ከም ማንም ጓለንስተይቲ ክሰርሓ ከም ዘለወን ክፈልጣን
ክቕበልኦን ኣለወን። ብተወሳኺ ቀጻሊ ዓቐን ሽኮር ደም፡ ስሩዕ
ኣካላዊ ምንቅስቓስን ካብ ፍረታትን ኣሕምልትን ጥዕናኡ ዝተረጋገጸ
ካርቦሃይድሬት (ሽኮር) ክምገባን ነብሰን ክከናኸናን የድሊ” ክትብል
ምኽራ ትህብ።
ሕማም ሽኮርያን ጥንስን
ኣብ ግዜ ጥንሲ ሕማም ሽኮርያ ኣብ ብዙሓት ደቀንስትዮ ዝረኣ
እኳ እንተዀነ ንገለ ገለ ደቀንስትዮ ግን ንኸቢድ ሓደጋ ከቃልዐን
ይረአ። ኣብ ግዜ ጥንሲ፡ ካብ 100 ጥኑሳት፡ 3-5 ኣዴታት ብሕማም
ሽኮር ክጥቅዓ ይኽእላ። ከም ሳዕቤኑ ድማ መስርሕ ድቂ ንቡር
እናመሰለ እውን ኣብ ገለ ኣጋጣሚ ሓደገኛ ክኸውን ይኽእል እዩ።
ብፍላይ እቲ ሕማም ከይተነጸረ ግዜ እንተወሲዱ እቲ ሓደጋ ኣመና
ልዑል ይኸውን። ኣብ ግዜ ጥንሲ ሕማም ሽኮር ዘለዋ ጓለንስተይቲ
ካብታ ዘይብላ ዝያዳ ምውት ዕሸልን ትሕቲ ሚዛን ህጻንን ክትገላገል
ተኽእሎ ኣሎ። ይዅን’ምበር ኣብ ግዜ ጥንሲ ዝምዕብል ሽኮርያ
ድሕሪ ሕርሲ ባዕሉ ዝጠፍእ ምዃኑ ክዝንጋዕ የብሉን።
ሕማም ሽኮርያ ሓደ ካብ’ቶም ኣብ ግዜ ጥንሲ ብብዝሒ ዝረኣዩ
ውሽጣዊ ሕማማት ኰይኑ ኣብ ዝሓለፉ ዓሰርተታት ዓመታት
ድማ እቲ ቁጽሪ እናዛየደ ይመጽእ ከምዘሎ መዛግብቲ ጥዕና ዓለም
የረጋግጹ። ሕማም ሽኮርያ ዝኽሰተሉ ግዜ ምርኵስ ብምግባር ነብሰ-
ጾራት ደቀንስትዮ ኣብ ክልተ ይምደባ።
• ቅድሚ ጥንሲ ሕማም ሽኮርያ ዝነበረን፦ ኣብዚ ምድብ
ዝምደባ ጥኑሳት ደቀንስትዮ ሕማመን ኣቐዲመን ስለ ዝፈልጣ ኣብ
ምቍጽጻሩ ቅድመ ምድላዋት ክገብራ ይኽእላ እየን። እንተዀነ ገለ
ሓካይምን ግዳያትን ሸለልትነት ስለዘርእዩ፡ እታ ጥንስቲ ኣደ ንሓደጋ
ክትቃላዕ ትኽእል እያ።
• ኣብ ግዜ ጥንሲ ዝመጽእ ሕማም ሽኮርያ፦ ኣብ ግዜ ጥንሲ
ዝኽሰት ሕማም ሽኮርያ ብጥንሲ ምኽንያት ዝለዓል እዩ። እቲ
ጠንቂ፡ ካብ ንቡር ንላዕሊ ምልውዋጥ ስነ-ተግባር ሜታቦልነት
ጥዕና
ናይ ሽኮር ክኸውን ይኽእል። ኣብ ገለ ደቀንስትዮ ድማ ምናልባት
ቅድሚኡ ዘይተነጸረ ወይ ዘይተፈልጠ ሕማም ሽኮርያ ነይሩወን
ክኸውን ይኽእል፡ ዝብል ናይ ሓካይም መደምደምታ ኣሎ።
ስለዝዀነ ኣብ ፈለማ ናይ ጥንሲ ግዜ ልዑል ዓቐን ሽኮር ዘርእያ
ኣዴታት፡ ግሁድ ሕማም ሽኮርያ ከምዘለወን እየን ዝሕሰባ። ናይ
ጥንሲ ውጽኢት ድማ ከም’ተን ግሁድ ሕማም ሽኮርያ ዘለወን
ተመሳሳሊ እዩ። ኣብ ግዜ ጥንሲ ዝመጽእ ሕማም ሽኮርያ ዝብል
ቃል ምጥቃም ዝያዳ ጽኑዕ ክትትል ንምግባርን ድሕሪ ሕርሲ
ተወሳኺ ሕክምናዊ ክንክን ንምግባርን የተባብዕ። ምኽንያቱ ኣብ
ግዜ ጥንሲ ዝመጽእ ሕማም ሽኮርያ ዘስዕቦ ስክፍታ፡ ልዑል ዓቐን
ዕቤት ዕሸል ከይህሉ እዩ። ከመይሲ እቲ ዝስዕብ ልዑል ዓቐን ዕቤት
ዕሸል ኣብ ኣደን እቲ ዕሸል ባዕሉን ኣብ ግዜ ሕርሲ ጕድኣት ከውርድ
ስለዝኽእል እዩ። ብተወሳኺ ልዕሊ ፍርቂ ካብ’ተን ኣብ ግዜ ጥንሲ
ሕማም ሽኮር ዘማዕብላ ኣዴታት ድሕሪ ግዜ ኣብ ዝቕጽል 20
ዓመታት ግሁድ ሕማም ሽኮርያ የማዕብላ እየን። ኣብ ዝተናውሐ
እዋን ድማ ኣብ ዕሸል ከም ምኽራሽን ሕማም ሽኮርያን ዝኣመሰሉ
ሳዕቤናት ከምዝምዕብሉ ጭብጥታት ይሕብሩ።
ምዕባለ ሕማም ሽኮርያ ኣብ ግዜ ጥንሲ
ዝተፈላለዩ ዳህሳሳትን መጽናዕትታትን፡ እቲ ልክዕ ጠንቂ ሕማም
ሽኮር ኣብ ግዜ ጥንሲ ንምፍላጥ ኣብ ጻዕሪ እኳ እንተለው፡ ኣብ ግዜ
ጥንሲ ዝኽሰቱ ምልውዋጥ ነዝዒታትን ካልኦትን ቀዳሞት ጠንቅታት
ናይቲ ጸገም ከም ዝዀኑ ሊቃውንቲ ይሕብሩ። እቲ ናይ ነዝዒታት
ምልዋጥ ተጻዋርነት ኢንሱሊን ስለ ዝፈጥር ናብ ጸዓት ክቕየር ዝግበኦ
ሽኮር ሕማም ኰይኑ ምልክት ከርኢ ይጅምር። ብተወሳኺ ኣብ ገለ
ገለ ጥኑሳት ኣደታት ተወርሶ ጠንቂ ሕማም ሽኮር ኣብ ግዜ ጥንሲ
ከምዝኸውን ይፍለጥ።
ሓደገኛነት ሕማም ሽኮርያ ግዜ ጥንሲ፦
• ትሕቲ ሚዛን ዕሸል ምውላድ
• ካብ ዓቕን ንላዕሊ ሚዛን ሰብነት ዘለዎ ዕሸል ኣብ ምግልጋል፡
ርእሲ ምስ ተቐልቀለ መንኮብ ተቐርቂሩ ይተርፍ።