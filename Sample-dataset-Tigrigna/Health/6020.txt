ሚኒስትሪ ዕዮን ማሕበራዊ ድሕነትን
ሓደ ካብቶም ቀንዲ ኣካላት መንግስቲ
ኰይኑ፡ ዝተፈላለዩ ማሕበራዊ ጸገማት
ንምክልኻል፡ ማሕበራዊ ጸገማት ምስ
ዘጋጥሙ ድማ ንምህዳስን ነቶም ዜጋታት
ተመሊሶም ኣብ ሕብረተሰብ ኣፍረይቲ
ዝዀኑሉ መገዲ ኣብ ምፍጣርን ኣብዞም
ናይ ምክልኻልን ተሃድሶን መደባት ናይ
ኮም ኣበርክቶ ንምዕዛዝ ድማ ብዝተፈላለየ
ኣገባባት ኮም ንምሕያልን ዝካየዱ
መደባት ኮም ሰረት ዝገበሩ ንክዀኑ
ዝነጥፍ ኣካል መንግስቲ እዩ። ብሓፈሻ
ማሕበራዊ ጸገማት ክበሃሉ ከለዉ ኣዝዮም
ብዙሓትን ዝተሓላለኹን እኳ እንተዀኑ፡
ብፍላይ እቶም ምስ ናይ ቈልዑ ህይወት
ተኣሳሲሮም ዝረኣዩ ጸገማት ከኣ ብዝያዳ
ከበድትን ሓደገኛታትን ከምኡ’ውን ኣብ’ቲ
ሕብረተሰብ ኣሉታዊ ስምብራት ዝገድፉ
እዮም። ገለ ካብቶም ንቘልዑ ዘጋጥሙ
ማሕበራዊ ጸገማት ንምጥቃስ፡ ዝኽትምና
ብዝተፈላለዩ ምኽንያታት፡ ተናባይነት
ጎደና፡ ትሕቲ ዕድመ ኣመንዝራነት፡ ገበን
ትሕቲ ዕድመ፡ ምርሕራሕ (ምድርባይ)
ቈልዑ ወዘተረፈ የጠቓልል።
ጸገማት ዝኽትምና ንምፍታሕ
መንግስቲ ኤርትራ ንዘኽታማት ቈልዑ
ምስ ናይ ቀረባ ኣዝማዶም ምውጋን ከም
ቀንዲ መደብ ሰሪዑ ክሰርሓሉ ጸኒሑን
ኣሎን። ቀንዲ ዕላማ ናይ’ዚ መደብ፡ ቈልዑ
ኣብ ውሽጢ ህዝቢ ምስ’ቲ ሕብረተሰብ
ተሓዋዊሶም ከምዝነብሩን ብስነ-ምግባርን
ኣገባብን ከምዝዓብዩ ምግባር እዩ። ኣብ
ርእሲ’ዚ ናይ ቀረባ ኣዝማድ ዘይብሎም
ቈልዑ (መበቈሎም ዘይፍለጥ) ብጡብነት
ወይ ምርዓም (Adoption) ከምኡ’ውን
ምስ ወለንታውያን ስድራቤታት (Foster
care) ከም ካልኣይ ኣማራጺ ናይ ምውጋን
ዘኽታማት ዝውሰድ ስትራተጂ እዩ። ካብ’ዚ
ሓሊፉ ንዘኽታማት ዝተሓዘሎም መደብ
ከኣ ልክዕ ብናይ ስድራ ቤት ኣቃውማ
ዝተወደበ ኣብ ውሽጢ ህዝቢ ብዝተሃንጹ
ገዛውቲ (Group home) ከምዝናበዩ
ምግባር እዩ።