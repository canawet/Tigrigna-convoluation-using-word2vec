መኣዛዊ ትሕዝቶ የበጻጽሕን
ይዕቅብን፡
ፕሮቲን ካብ መግቢ ዝርከብ መኣዛ
ብመንገዲ ሻምብቆታት ደም ናብ
ዋህዮታትን ወጻኢ ካብ ዋህዮታትን
የበጻጽሕ። ብፕሮቲን ናብ መላእ ክፍሊ
ሰብነትና ዝግዕዝ መኣዛ ቫይታሚን፡
ማዕድን፡ ሽኮር፡ ኮሌስትሮልን ኦክስጅንን
እዮም።
ንኣብነት ‘ሄሞግሎቢን’ (hemoglobin)
ፕሮቲን ኮይኑ፡ ካብ ሳንቡእ ናብ ዝተፈላለዩ
ቲሹታት ኦክስጅን የበጻጽሕ። ‘ግሉት’
(GLUT) ናብ ዋህዮታት ግሉኮስ ዘመላለስ
ፕሮቲን እዩ። ‘ሊፖፕሮቲን’ (lipoprotein)
ድማ ኣብ ደምና ኮሌስትሮልን ካልእ
ስብሕታትን ዘመላልስ ፕሮቲን እዩ።
ፕሮቲን ኣብ ሰብነትና መኣዛዊ ትሕዝቶ
ናይ ምዕቃብ ልዑል ንጥፈታት የካይዱ
እዮም። ‘ፈሪቲን’ (Ferritin) ዝተባህለ
ዓይነት ኣይረን ይኽዝን።
* ጸዓት ንምቕራብ ይሕዝግ፡
ፕሮቲን ሰብነትና ልዑል ጸዓት ከም
ዝረክብ ይገብር። ፕሮቲን፡ ልክዕ ከም ካርቦ
ሃይድሬስድ፡ ኣብ ሓደ ግራም ኣርባዕተ
ካሎሪ የመንጩ። ስብሒ እቲ ብብዝሒ
ጸዓት ዝፈጥር መኣዛዊ መግቢ ኮይኑ፡ ካብ
ሓደ ግራም 9 ካሎሪ ይፈጥር።
ሰብነትና ዝበዝሐ ካብቲ ዝጥቀመሉ
ጸዓት ካብ ካርቦ ሃይድሬድስን ስብሕን
እዩ ዝረኽቦ። ኣብ ንቡር ኩነታት
ሰብነትና ዘድልዮ ጸዓት ካብ ስብሕን
ካርቦ ሃይድሬድስን ስለ ዝረኽቦ ኣብ
ፕሮቲን ዳርጋ ኣይምርኮስን እዩ። ኣብ
ግዜ ጾም ግና፡ መግቢ ከይወሰድና ልዕሊ
18 ሰዓታት ምስ እንገብር ምዃኑ እዩ፡
ኣብ ጭዋዳታትና ዝርከቡ ኣሚኖ ኣሲድ
(ዓይነት ፕሮቲን) ብምቅጻል ዘድልዮ ጸዓት
ይረክብ።
ኣብ ኣካላትና ዝተኸዘነ ካርቦ ሃይድሬድስ
ትሑት ምስ ዝኸውን ሰብነትና ዘድሊ
ጸዓት ንምርካብ ጭዋዳታት ኣዕጽምቲ
የቃጽሎ። እዚ ድሕሪ ክቱር ጻዕሪ ወይ
እኹል ካሎሪ ብዘይ ምውሳድ ከጋጥም
ይኽእል።
ምልክታት ዋሕዲ ፕሮቲን
ኣካላትና ዋሕዲ ፕሮቲን ምስ ዘጋጥሞ
እዞም ዝስዕቡ ምልክታት የርኢ፦
= ቲሹታት ጭዋዳ ይጨባበጡን ቃንዛ
ይፈጥሩን፡
= ምቅርራፍ ቆርበት ሰብነትን ምርጋፍ
ጸጉሪ ርእስን፡
= ኣብ ከብዲ እግርን ዓንካር ዓንካሪትን
ቀጻሊ ማይ ምምዓጒ፡
= ዋሕዲ ደም፡
= ዘገምታዊ ኣካላዊ ዕብየት (ብፍላይ
ኣብ ህጻናት)።