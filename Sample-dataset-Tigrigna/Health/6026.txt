ነበርቲ ከተማ ናቕፋ፡ ከባቢያዊ ጽሬት
ብምርግጋጽ ጥዕናኦም ንምውሓስ ዝዓለመ
ወፈራታት የካይዱ ኣለዉ።
እቲ ብምውህሃድ ምምሕዳርን ቤት-
ጽሕፈት ሚኒስትሪ ጥዕናን ዝተወደበን፡
ብዕዙዝ ሱታፌ ኮም ዝካየድ ዘሎን
መደብ፡ ብሰሪ ጉድለት ጽሬት ዝስዕቡ
ሕማማት ንምክልኻልን ንምቊጽጻርን
ከምዝኾነ እቶም ነበርቲ ገሊጾም።
ኣመሓዳሪ ከተማ ናቕፋ ኣቶ ኢብራሂም
መሓመድ-ዓሊ፡ ኣብ ሰሙን ክልተ ግዜ
ኣገልግሎት ትህብ ዝነበረት ናይ ጐሓፍ
መኪና ብምብልሻዋ፡ ምንጭታት ማይ
ብጐሓፍ ናይ ምብካል ተኽእሎ ክህሉ
ስለዝኽእል፡ ነዚ ንምግታእ ነቲ ዕማም
ካብ ቅድሚ ክልተ ኣዋርሕ ጀሚሮም
የሰላስሉዎ ከምዘለዉ ሓቢሩ።
 ንቕሓትን ርድኢትን ነበርቲ ኣብ
ጽሬት - በብእዋኑ እናበረኸ ይመጽእ
ከምዘሎ፡ ንምዕዛዙ ግዳ ስሩዕን ቀጻልን
ጥዕናዊ ኣስተምህሮታት ሓጋዚ ምዃኑ
ኣቶ ኢብራሂም ገሊጹ።