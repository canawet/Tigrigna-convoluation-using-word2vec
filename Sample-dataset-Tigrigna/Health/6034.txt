ኢንሱሊን - ኣብ ዋህዮ ዝህሉ ግሉኮስ
ወይ ሽኮር ንምርዳእ ዝሕግዝ ምልክት።
ግሉካጎን (Glucagon) - ኣብ ጸላም
ከብዲ ዝህሉ ሽኮር ንኽሰባበር ዝገልጽ
ምልክት።
ኤች. ጂ. ኤች. (HGH - human
growth hormone) - ዝተፈላለዩ
ቲሹታት፡ ከምኡ’ውን ኣዕጽምቲ፡ ንኽዓብዩ
ዘነቓቕሕ።
አይ. ዲ. ኤች. (ADH) - ኩሊት ማይ
ንምምጻይ ዘርኢ ምልክት።
* ኣብ ምፍጣር ኣቃውማ፡
ገለ ካብ ፕሮቲን ዋህዮታትን ቲሹታትን
ጽኑዕን ተሪርን ቅርጺ ክሕዙ ይገብሩ።
እዞም ዓይነት ፕሮቲን ከራቲን (keratin)
ኮላጀን (collagen)ን ኢላስቲን (elastin)
ን ይበሃሉ።
‘ከራቲን’ ቅርጻዊ ፕሮቲን ኮይኑ ኣብ
ቆርበት፡ ጸጉሪን ጽፍርን ይርከብ።
‘ኮላጀን’ ብብዝሒ ኣብ ኣካላትና
ተዘርጊሑ ዝርከብ ዓይነት ፕሮቲን ኮይኑ፡
ንቕርጺ ኣዕጽምቲ ሰብነትና፡ ጅማትናን
ቆርበት ሰብነትን ወዘተ የቕውም።
‘ኢላስቲን’ ኣዝዩ ተዓጻጻፊ ባህሪ
ዘለዎ ዓይነት ፕሮቲን እዩ። ሳንቡእ፡
ኣርተሪታትን ካልኦት ኣካላትን ሰብነትናን
ሓንሳብ ተዘርጊሖም ናብቲ ዝነበሮም
ቅርጺ ተመሊሶም ንኽሕዙ ዝሕግዝ
ፕሮቲን እዩ።
* ፈሳሲ ኣካላትና የመዓራሪ፡
ሰብነትና ኣብ ውሽጢ ንዝርከብ ፈሳሲ
ሚዛኑ ዓቂቡ ንክኸይድ ናይ ግድን
ፕሮቲን የደልዮ። ‘ኣልቡሚን’ (Albumin)
ከምኡ’ውን ‘ግሎቡሊን’ (globulin)
ካብቲ እንወስዶ ፈሳሲ ማይ ብምዕቃብ
ኣብ ሰብነትና ንዝርከብ ፈሳሲ ክመዓራረ
ይሕግዝ። እኹል ፕሮቲን ዘለዎም
መግብታት ምስ ዘይንወስድ ኣብ ሰብነትና
ዝህሉ ዓቐን ‘ኣልቡሚን’ን ‘ግሎቡሊን’ን
የንቆልቊል። ከም ሳዕቤኑ፡ እዞም ፕሮቲን
ኣብ ሻምብቆታት ንዝህሉ ደም ክዕቅቡዎ
ኣይክእሉን። እቲ ፈሳሲ ኣብ መንጎ
ዋህዮታት ኣብ ዘሎ ቦታ ተንጠልጢሎም
ይተርፉ። በዚ ድማ ሕበጥን ካልእ ጥዕናዊ
ጸገማትን ይፍጠር።
* ሕማም ናይ ምጽዋር ዓቕሚ
የሐይል፡
ፕሮቲን ንዝኾነ ረኽሲ ንምክልኻል
ዝሕግዝ ጸረ ባክተርያ ናይ ምፍራይ
ዓቕሚ ኣለዎ።