እታ ጓል
ኣብ ድሮ’ቲ በዓል ብፍሉይ ትስለምን ትውቀጥን።
ዝተፈላለየ ህያባት ድማ ትቕበል። ብመሰረት
ጽውጽዋያት ናቫጆ፡ ሓንቲ ጐርዞ ናብ ምልእቲ
ሰበይቲ እንተደኣ ተለዊጣ ቅዱሳት ኣህዛብን ኣርባዕተ
ጭቃ ዓድታትን ትፈጥር። ሓደ ካብዚኦም ድማ
ኣብቲ ጽምብል ይሳተፍ እዩ ዝበሃል። ብዘይካ’ዚ
ምልክት ፍጻመታት ህይወት እያ። እዚ ማለት ድማ
ንሓድሽ ምጅማር፡ ዕብየት፡ ሞት፡ ዳግም ምውላድን
ኣኣርባዕተ ወቕትታትን የጠቓልል።
ኣብ እዋን’ቲ ጽምብል እታ ጐርዞ ኣካላታ
ትማዘውን ቅዱስ ትምህርታት ትወሃብን።
ከምኡ’ውን እቲ በዓል ክጽምበል ምስ ተጀመረ፡
ሓደ ተወካሊ ናይቲ ቀቢላ ብዝተፈላለዩ ሕብርታት
ዝወቀበ ሑጻ ገይሩ ኣብ ቅድሚኣ ቅርጺ ይሰርሕ።
ስም ናይዚ ቅዲ’ውን ንባዕሉ ኪናልዳ እዩ ዝበሃል።
ነታ ቅዲ ሑጻ እናሰርሓ እንከሎ ድማ እቶም ዓበይቲ
ዓዲ ንእንታይነትን ትርጉምን ከምኡ’ውን ጥጡሕ
ህይወት ኣብ ምህናጽ ዘለዎ ሓይልን ይገልጹ።
ኣብዞም ቀቢላ ጓለንስተይቲ ንህይወት ክትምሕር
ኰነ ክትቀትል ብወርሒ ዝተዋህባ መለኮታዊ ሓይሊ
ኣለዋ ተባሂሉ ይእመን።
ኣብ ሰሜን ኣመሪካ ዝርከቡ ሕብረተሰባት ደቀባት
ኣመሪካውያን ኣብ ዝነበሮም ባህልታትን እምነታትን
ብዙሕ ምቅይያራት’ኳ እንተ ተኻየደ፡ ናይ ኪናልዳ
ጽምብል ግና ክሳብ’ዚ ግዜ ይቕጽል ኣሎ።