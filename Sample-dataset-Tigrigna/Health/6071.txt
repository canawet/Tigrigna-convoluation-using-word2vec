ጨንፈር ሚኒስትሪ ጥዕና ዞባ ደቡብ፡
ኣብ ንኡስ ዞባ ጸሮና ኣብ ምክልኻልን
ፍወሳን ሕማም ‘ቲቢ’ - ዓባይ ሰዓል
ዘተኰረ ኣስተምህሮ ሂቡ።
ኣብ ጨንፈር ሚኒስትሪ ጥዕና ዞባ
ደቡብ፡ ኣወሃሃዲት ምቁጽጻር ሕማም ቲቢ
ወይዘሮ ለምለም ሃብተ፡ ጠንቅን ሳዕቤንን
ናይ’ቲ ሕማም ብዝምልከት ሰፊሕ
መብርሂ ሂባ። ሕብረተ-ሰብ ንምክልኻሉ
ንቕሓቱ ኣዕብዩ ግቡእ ምክትታል ክገብር
ድማ ኣተሓሳሲባ።
ኣብ ጨንፈር ሚኒስትሪ ጥዕና ዞባ
ደቡብ፡ ሓላፊ ጥዕናዊ ሓበሬታን ጐስጓስን
ሲስተር በለጠሽ ገብረኣብ እውን፡ ‘ቲቢ’
ዝሓመመ ሰብ ን6 ኣዋርሕ ብተኸታታሊ
ግቡእ መድሃኒት እንተደኣ ወሲዱ ክሓዊ
ከምዝኽእል፡ ምስ ዘይወስድ ግን ንብዙሓት
ሰባት ክልክም ከምዝኽእል ኣረዲኣ።
ዝኾነ ዜጋ፡ ካብ ሰለስተ ሰሙን ንላዕሊ
ምስ ዝስዕል፡ ናብ ትካል ጥዕና ከይዱ
ክምርመር ከምዘለዎ ከኣ ኣዘኻኺራ።