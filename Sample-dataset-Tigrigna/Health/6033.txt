ብ ስነ-ህይወታዊ ከሚካላዊ መልሰ-
ግብሪ፡
ኢንዛይም፡ ኣብ ጥዑያት ዋህዮታት
ዝፍጠር ንርእሱ ከይተቐየረ ንኻልኦት
ሳብስታንሳት ክቕይር ዝኽእል ፕሮቲን
እዩ። ኣብ ውሽጥን ግዳምን ዋህዮታትና
ብኣሽሓት ዝቚጸሩ ስነ-ህይወታዊ
ከሚካላዊ መልሰ-ግብሪ ንኽፍጠር ድማ
ይሕግዝ።
ኢንዛይም ኣብ ውሽጢ ዋህዮታት ምስ
ዝርከቡ ካልኦት መሎኲላት ተወሃሂዱ
መግቢ ሜታቦላይዝ ንምግባር (ናብ
ዝደቐቐ ሳብስታን ንምቕያር ዝሕግዝ)
ከሚካላዊ መልሰ ግብሪ ኣብ ምፍጣር
ይነጥፍ።
ላክታሰ (lactase)ን ሱክራሰ (sucrose)ን
ዝተባህሉ መግቢ ኣሕቀቕቲ ኢንዛይማት
ካብ ዋህዮ ወጻኢ ብምዃን’ውን፡ ሽኮር
ንምሕቃቕ ይሕግዙና እዮም።
ገለ ኢንዛይማት’ውን ከሚካላዊ መልሰ-
ግብሪ ክፈጥሩ ካልኦት ከም ቫይታሚን
ወይ ማዕድን ዝኣመሰሉ መሎኲላት
የደልዩዎም እዮም።
ኣብ ኢንዛይም ዝምርኮሱ ኣካላዊ
ንጥፈታትና ብዙሓት እዮም። ገለ ካብኦም
ንምጥቃስ፦
= ምሕቃቕ መግቢ (Digestion)፡
= ምፍራይ ጸዓት (Energy
production)፡
= ምርጋእ ደም (Blood clotting)፡
= ምጭባጥን ምዝርጋሕን ጭዋዳ (
Muscle contraction) ወዘተ፡
* ኣብ ምስግጋር መልእኽቲ፡
ገለ ዓይነታት ፕሮቲን ልክዕ ከም
ሆርሞናት (hormone) ኣብ መንጎ
ዋህዮታት፡ ቲሹታትን ኣካላትን መልእኽቲ
ንምምሕልላፍ ይሕግዙ። ሆርሞናት ናብ
ደም ሓሊፎም ንናይ ኣካላት ህዋሳት
ዘንቀሳቕሱ ውሽጣዊ ነዝዒ እዮም።
እዞም ከም ሆርሞናት ዝግለጹ ዓይነት
ፕሮቲን’ዚኦም ብጽክታት ዝዳለዉን
ዝሽፈኑን ኮይኖም፡ ብደም ተጓዒዞም
ናብቲ ዘድልዮም ክፍሊ ኣካላት በጺሖም
መልእኽቲ የመሓላልፉ።
ሆርሞናት ናብ ሰለስተ ጉጅለታት
ይኽፈሉ፦
ፕሮቲን (Protein)ን ፐፕቲደስ
(peptides)- ብሰንሰለታዊ ውህደት ኣሚኖ
ኣሲድ ዝቖሙ እዮም።
ስቴሮድስ (Steroids) - ካብ ስብሓዊ
ኮለስትሮል ዝምስርሑ ኮይኖም፡ ጾታዊ
ሆርሞን፡ ተስቶስተሮንን ኤስትሮጀንን
ኣብነት ናይዞም ዓይነት ሆርሞን እዮም።
ኣሚነስ (Amines) - እዚኦም
ንኽንድቅስን ሜታቦላይዝ ክንገብርን
ዝሕግዙ ዓይነት ሆርሞናት እዮም።
ካብ ትራይፕቶፋን (tryptophan) ወይ
ታይሮሲን (tyrosine) ዝተባህሉ ኣሚኖ
ኣሲድ ድማ ይቖሙ።