ብቕዓት ዝወሃብ ኣገልግሎት ጥዕና
ንምርግጋጽ፡ ህንጻታት ምስራሕ፡
ናውቲ ሕክምናን መድሃኒትን
ምቕራብ፡ እኹልን ብቑዕን ዓቕሚ ሰብ
ምስልጣን ወሳኒ’ኳ እንተኾነ፡ ንበይኑ
ግን እኹል ኣይኮነን። ኣብ ርእሲ’ዚ
ቅኑዕ ፖሊስታትን ስትራተጂካዊ
ወይ ሜላዊ ውጥናትን ብምሕንጻጽ፡
ትግባረኡ እናተኸታተልካን በብእዋኑ
እናገምገምካን ኣራሚ ስጉምታትን
ውሳነታትን ምውሳድ የድሊ። ትግባረ
መደባትን ክትትል ትግባረን ማዕረ
ማዕረ ክኸይድ የድሊ፡ ምኽንያቱ
ቀጻልን ክትትልን ግምገማን ብምግባር፡
ኣብ ዘድልየሉ እዋን ድማ ብመሰረት
ውጽኢት ክትትልካን ገምጋምካን
ኣብ ውጥናትካን ትግባረኻን ኣድላዪ
ምትዕራርይን መአረምታን ምግባር፡ ኣብ
ምዕዋት ውጥናትን መደባትን ወሳኒ
ተራ ስለዘለዎ።
• ስለምንታይ እዚ ሓድሽ ፖሊሲ
ኣብ’ዚ እዋን’ዚ?
ሃገራዊ ፖሊሲ ጥዕና 2010፡ ኣብ
ትግባረ ካብ ዝውዕል ዓሰርተ ዓመት
ቀሪቡ ኣሎ። ሽሕ’ኳ ኣብ ዝሓለፈ
ዓሰርተ ዓመታት ጽቡቕ ኣስሪሑና
እንተኾነ፡ ምስዘሎ ሓድሽ መድረኽ
ሰላምን፡ እንኣትዎ ዘሎና መድረኽ
ኩለንተናዊ ምዕባለን፡ ካልእ ሃገራውን፡
ዞባውን፡ ኣህጉራውን ምቅይያራት፡
ክለሳ ክግበረሉ እዋኑ’ዩ። እዚ ክሳብ
2030 ዘገልግል ሓድሽ ፖለሲ ክንደፍ
ዘድለየሉ ቀንዲ ምኽንያታት ከኣ፡ እቶም
ብደረጃ ሃገር ቀዳምነታት ጽላት ጥዕናን
ኣቓልቦ ዝወሃቦም ዝነበረ ሕማማትን ስለ
ዝተቐየሩ፡ ከምኡ’ውን ምስ ኩነታት
ሰላም ናጻ ምንቅስቓስ ህዝብታት ካብን
ናብን ብምጽዓቑ፡ ዓለምለኻዊ ኩነታት
መነባብሮን ስራሕን ካልእ ረቛሒታትን
ብምቕያሩ እዩ።
መንግስቲ ኤርትራ ካብ ፈለማ ድሕሪ
ሓርነት ጀሚሩ ብቐዳምነት ሰሪዑ ካብ
ዝጸዓረሎም ዓበይቲ ዕማማት ሓደ
ነቲ ካብ መግዛእቲ ዝተረከቦ ዝዓነወን
ንድፊ ሓድሽ ፖሊሲ ጥዕና
ቃለ- መጠይቕ ምስ ኣማኻሪ ሚኒስተር ጥዕና ዶክተር ምስማይ ገብረሂወት
ዘይብቑዕን ትካላት ጥዕና ምትካእን
ኣብቲ ፈጺሙ ኣገልግሎት ዘይነበሮ
ዝሰፍሐ ከባቢታት ሃገርና ድማ ሓደስቲ
ትካላት ጥዕና ከምዝስራሕ ምግባርን’ዩ።
ብመሰረት እዚ ሓድሽ ፖሊሲ’ውን፡
ዘይተበጽሐ ቦታታት እናለለኻ፡ ምስራሕ
ትካላትን፡ ምስፋሕ ኣገልግሎታትን፡ ናብ
መላእ ህዝቢ ከምዝባጻሕ ምግባርን፡
ብዝያዳ ክስረሓሉ እዩ።