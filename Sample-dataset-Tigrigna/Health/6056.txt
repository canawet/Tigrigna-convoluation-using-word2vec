እዚ ንቤተስብ EPI ኣብ
ሓደ መኣዲ ዝኣኻኽብ ዓመታዊ
ኣኼባ’ዚ፡ ንሓድሕድና ተመኵሮታት
እንለዋወጠሉ ጽቡቕ ኣጋጣሚ እዩ።
ኣብ’ዚ ምትእኽኻብ’ዚ ዝተዓዘብኩዎ
ሓደ ነገር እንተሎ፡ ኣብ መደባት ክታበት
ናይ ኤርትራን ኡጋንዳን ተመሳሳልነት
ከምዘሎ እዩ። ብፍላይ ኣብ ኤርትራ
ዝመሰጠኒ ዓቢ ነገር ከኣ፡ እቲ ናይ ኮም
ሓያል ተበግሶን ተሳታፍነትን እዩ። ካብ’ዚ
ከኣ እያ ኡጋንዳ ክትመሃርን ክትምኮርን
ዘለዋ እብል። እዚ ኣኼባ ምስ ተዛዘመ
ነፍሲ-ወከፍ ተሳታፊት ሃገር፡ ኣብ
ምሕያል ኮማት ጸቒጣ ክትሰርሕን ከምቲ
ናይ ኤርትራ ኣብ ምብርባር ኮማተን
ተበግሶታት ብውሳድ ክጽዕራን ኣለወን
እብል።
ኣብ ገጠራት ኡጋንዳ ዝተፈላለያ ናይ
ክታበት ጉጅለታት ኣለዋና። ግን ከምቲ
ዝድለ ክንጥቀመለን ክኢልናዶ? ንዝብል
ሕቶ፡ መልሱ ‘ኣይፋል’ እዩ።
ኤርትራ፡ ካብቲ ኣብ መደብ ክታበት
ክብጻሕ ዝግበኦ ሸቶ ብ95% ሸፈነ
ክታበት ከተመዝግብ ምብቃዓ፡ ነተን
ካልኦት ሃገራት እኹል ተመኵሮ
ንምክፋል ልዑል ኣቃውማ ከምዘለዋ
ዘርእይ እዩ። ኤርትራ ኣብ ኩሉ ዓይነት
ክታበት ዘጥረየቶ ምዕቡልን ስሩዕን
ኣገባብ ክታበትን ስርዓተ-ምሕደራን
ውጽኢታዊነቱ ብጭቡጥ ዝተመስከረሉ
እዩ። እዚ እዩ ኩለን ሃገራት ካብ
ኤርትራ ክቐስመኦ ዘለወን ተመኵሮ።
ብዘይካ’ዚ፡ ሓደ ካብቲ ካልኦት ሃገራት
ዘጋጥመን ብድሆ፡ እኹል ሓበሬታ
ናይ ምእካብ ጸገም እዩ። ብዓይነቱ
ብቑዕ ዝኾነ እዋናዊ ዳታ (ሓበሬታ)
ኣብ ምድላው ኣሐዪለን ክዓያ ይግባእ።
ጐድኒ-ጐድኒ እዚ፡ እቲ ናብ ህጻናት
ዘለዉዎ ከባቢ ብኣጋ ናይ ዘይምብጻሕ
ኣገዳሲ ጉዳይ ስለዝኾነ፡ ኩለን ሃገራት
ናብ ነፍሲ-ወከፍ ህጻን ምብጻሕ ኣዝዩ
ኣገዳሲ፡ ብቐንዱ ከኣ መሰል ናይቲ
ህጻን ስለዝኾነ፡ ብዕቱብ ሒዘን ክሰርሓሉ
ዝግባእ ዓቢ ዕማም እዩ እብል።