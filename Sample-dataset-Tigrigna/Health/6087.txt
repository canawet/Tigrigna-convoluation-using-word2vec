እዚ ሕማም
ኣብ ቆርበት ብሮት ብዝመስል ነጠብጣብ
ብዝረአ ምልክታት’ዩ ብዙሕ ዝፍለጥ። ነዚ
ሕማም ንምፍላጥ ሓካይም ካብ ሕሙማት
ፈሰስቲ ብምውሳድ እዮም መርመራ ዘካይዱ
ነይሮም። በዚ ድማ ኣውስትራልያውያን
ተመራመርቲ፡ ነቲ ምልክታት ብቐሊሉ
እትሕብር ምህዞ ሰኒዖም ይርከቡ። ቅድም
ክብል ሓካይም፡ ናይ ቆርበት ካንሰር ንምልላይ
ብዙሕ ሜላታት’ዮም ክጥቀሙ ጸኒሖም።
ኣውራ ድማ ኣብ ቆርበት ንዝረአ ምልክታት
ናይ’ቲ ሕማም ንምፍላጥ ኣቐንዛዊ ኣገባብ
ይኽተሉ ነይሮም። ካብ ቆርበት ተሓከምቲ
እናቖረጹ ንመፈተኒ ዝኸውን ቅምሶታት
ይወስዱ። ንቖርበት በሲዖም፡ ኣብ ክሊ
ምልክት ዝርከብ ስጋ ይኣልዩ ወይ’ውን ነቲ
ቆርበት ልሒጎም ይኣልዩዎ። ብኡ መንጽር
ከኣ ኣብ ቆርበት ዝተርፍ በሰላ ካልእ ዝዓበየ
ናይ ረኽሲ ጉድኣት ኣብ ልዕሊ ተሓከምቲ
የስዕብ ነይሩ።
እዛ ሓዳሽ ምህዞ ኣብ ልዕሊ ተሓከምቲ
ቃንዛ ዘይተስዕብ፡ ብሰንኪ መብጣሕቲ
ዝስዕብ ረኽሲ እተጉድልን ዝኾነ ኣሰር ስለ’ዚ ኣብ ልዕሊ ቆርበት
ንመፈተኒ ተባሂሉ ብዝውሰድ
ቅምሶ ዝስዕብ ንዝነበረ ጸገማት
ምሉእ ብምሉእ ከተጉድሎ
ምዃና’ዩ ዝእመነላ። ነቲ
ቅድሚ ሕጂ ካብ ሕሙማት
ፈሳሲ ንምውሳድ ክሳብ 4
ሚሊሜተር ዝካየድ ዝነበረ መውጋእትን
መብጣሕትን ናብ 0.4 ሚሊሜተር ከም
ዝጎደለ ድማ ይግለጽ። እቲ ንመፈተኒ ተባሂሉ
ፈሰስቲ ንምውሳድ ዝግበር መብጣሕቲ ኣብ
ውሽጢ ሸውዓተ መዓልቲ ብዘይ ዝኾነ ኣሰር
ክሓዊ ይኽእል። ስለዚ በዚ ሓድሽ ኣገባብ
ተሓከምቲ ኣውራ ድማ ቈልዑ ካብ ቃንዛን
መብጣሕትን ክድሕኑ እዮም። ብዘይካ’ዚ
ነቲ ሕማም ብቕልጡፍ ኣለሊኻ ብግቡእ
ክንክን ከምዝረኽቡ ምግባር ክትሕግዝ
ትጽቢት እቶም ተመራመርቲ ኮይኑ ኣሎ።
ኣብ ጸሓይ ዝበዝሖ ከባቢታት፡ ናይ ቆርበት
ብሮት ዝመስል ነጠብጣብ ብብዝሒ ይረአ
እዩ። ዚ መንገዲ፡ ናይ ቆርበት ካንሰር ብቕልጡፍ
ክልለ ክከኣል እዩ። ብዘይካ’ዚ፡ ካልኦት ናይ
ቆርበት ሕማማት ኣብ ምንጻር’ውን ዓቢ ግደ
ክህልዋ ከምዝኽእል ዘጠራጥር ከምዘይኮነ
ይንገር።