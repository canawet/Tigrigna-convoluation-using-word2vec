እዚ ቀንዲ ካብ እንስሳ ዝመሓላለፍ
ተርእዮታት ሕማም ከኣ ብኽልተ መንገዲ
እዩ ዝሰጋገር። እዞም ሕማማት ካብ ሰብ ናብ
እውን ክሰግሩ ከምዝኽእሉ ይሕበር። ኮይኑ
ድማ ኣብ ሰባት ዋላ ጠቕሊሉ እንተሃሰሰ፡ ኣብ
እንስሳታት ተሓቢኡ ጸኒሑ ዳግም ክደግስ
ይኽእል። ስለ’ዚ ደግሲ ናይ’ቲ ሕማም ምሉእ
ብምሉእ ክጠፍእ ከምዘይክእል ተመራመርቲ
ጥዕና የረድኡ።
እቲ ጠፊኡ’ዩ እናተባህለ ክግለጽ ዝጸንሐ
ሕማም ዚካ፡ ኣብ ሃገራት ኣፍሪቃ ብብዝሒ
ክረአ ጸኒሑን ኣሎን። እቲ ብቫይረስ
ዝመሓላለፍ ሕማም ዚካ ዳግም ብምቅልቓሉ፡
ተመራመርቲ ዋሺንግተን ዩኒቨርስቲ የጽንዑዎ
ኣለዉ። እቶም ተመራመርቲ በቲ ሕማም ኣብ ልዕሊ ዝተጠቕዑ ኣብ ደቡብ ኣመሪካ
ዝነብሩ ዝነበሩ ናይ ቀደም እንስሳታት ዓቂቦሞ
ከምዝጸንሑ እዮም ዘረድኡ። ኮይኑ ድማ፡
ካብ 2015 ንደሓር ገኒኑ ዘሎ ዚካ ንነዊሕ
ዓመታት ኣብ’ዞም እንስሳታት ተሓቢኡ
ከምዝጸንሐ ይዛረቡ። ድሮ’ውን ነቶም
እንስሳታት እናኣከቡ ምርምር ኣብ ምክያድ
ይርከቡ። እዞም እንስሳታት ነቲ ሕማም ኣብ
ኣካላቶም ንነዊሕ ግዜ ብምዕቋር፡ ናብ ሰባት
ከምዘሰጋግሩ’ዮም እቶም ተመራመርቲ
ዘረድኡ። ብቐንዱ ኣብ ከባቢታት ናይ’ዞም
እንስሳ ዝነብሩ ሰባት ብቐሊሉ ተጠቃዕቲ
ናይ’ቲ ሕማም ምዃኖም ከኣ ይገልጹ።
ብተወሳኺ ቫይረስ ዚካ፡ ኣብ ኣካላት እዞም
እንስሳ ዘሎ ኣብ ፈሳሲ ተሓቢኡ ከምዝጸንሕ
የረድኡ። ኣብ ደም፡ ሽንቲ፡ ዘርእን ምራቕን
ከምዝጸንሕ ይሕበር። ካብ’ዞም እንስሳታት ቅምሶታት ብምውሳድ ኣብ ዝተገብረ
መጽናዕቲ፡ እቲ ቫይረስ ንነዊሕ ዓመታት
ተሓቢኡ ከምዝጸንሐ ይንገር። ካልኦት ጉጅለ
ተመራመርቲ እውን ኣብ ቀልቀል ናይ’ዞም
እንስሳታት ነቲ ቫይረስ ከምዝረኸቡዎ
ይገልጹ እዮም።
ሓያሎ ኣህባይ፡ እቲ ሕማም ንነዊሕ እዋን
ኣብ ኣካላቶም ተሓቢኡ ከምዝጸንሐ እቲ
መጽናዕቲ የረድእ። ብዘይካ’ዚ ተመራመርቲ፡
ኣብ ልዕሊ 50 እንስሳታት ዝተፈላለየ
ቅምሶታት ብምውሳድ ነቲ ምርምር ኣብ
ምክያድ ይርከቡ። ምስ ሰባት ዘለዎም
ቅርበት ብምጽናዕ ነቲ ሕማም ንምጥፋእ
ክጽዕሩ ምዃኖም እውን ይሕብሩ።
የግዳስ ንህላውነት ናይ’ቶም እንስሳታት
ከምዘኽብሩን፡ ሰብ ብሕማማት ንኸይልከፍ
ውሑስ ብዝዀነ መንገዲ ክተሓዙ ከም
ዘለዎም ድማ ይምሕጸኑ።
ብዘይካ’ዚ፡ ካልኦት ዓበይቲ ሕማማት
ካብ’ዞም እንስሳታት ዝሰግር ምዃኑ እውን
ተመራመርቲ ኣፍሊጦም።