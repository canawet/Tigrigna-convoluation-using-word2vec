ዓንዲ ሕቖኻ ወይ ክሳድካ የቐንዝወካ
እንተሎ፡ ኣፍልብኻ ምስ ዘቃጽለካ ወይ
ጸገም ናይ ብርኪ ምስ ዘጋጥመካ፡ ወይ
ኣብ ግዜ ለይቲ እናሓርነኽካ መዳቕስትኻ
ትርብሽ እንተለኻ፡ ኣቃውማ ኣዳቕሳኻ
ብምክትታል ክትፍውሶ ከም ዝከኣል
ክኢላታት ይሕብሩ።
እቲ ግቡእ ኣቃውማ ናይ ኣዳቕሳኻ፡
ምስቲ ዘለካ ጸገማት ዝተፈላለየ ክኸውን
ይኽእል እዩ። ብዓንዲ ሕቖኻ ምድቃስ
ንዝተፈላለዩ ዝህልዉኻ ፊዚካዊ ቃንዛታት
ከህድእ ዝኽእል’ኳ እንተኾነ፡ ብጎኒ ምድቃስ
ንባዕሉ ዝተፈላለዩ ጥዕናዊ ጥቕምታት ከም
ዘለዎ ክኢላታት ይዛረቡ። ገለ ካብቲ ምስ
ኩነታት ጥዕናኻ ኣዛሚድካ ክትገብሮም
ዘለካ ዓይነት ኣዳቕሳ ንምጥቃስ፦
* ቃንዛ ዓንዲ ሕቖ
ቃናዛ ዓንዲ ሕቖ ንምህዳእ ካብ
ዝሕግዝ ጥበባት ኣዳቕሳ ሓደ፡ ተፈጥሮኣዊ
ዝተዓጽፈ ቅርጺ ናይቲ ዓንዲ ሕቖ
ተሓልዩ ከም እትድቅስ ምግባር እዩ። ነዚ
ቅርጺ’ዚ ንምሕላው ብሕቖና ክንድቅስ
ከም ዘለና ምግንዛብ የድሊ። ዓይነት ናይቲ እትድቅሰሉ ፍርናሽን ኣቀማምጣ
መተርኣስን’ውን ከተስተብህለሉ ይግባእ።
‘ቃንዛ ዓንዲ ሕቖ ንምህዳእ ብሕቖኻ
ደቂስካ፡ መተርኣስ ኣብ ትሕቲ ብርክኻ
ከተንጽፍ፡ እቲ ዝበለጸ ኣገባብ እዩ” ይብል
ጀፍረይ ጎልደስቴን - ኣመሪካዊ ክኢላ ሕክምና ዓንዲ ሕቖ።
* ቃንዛ ምሕኵልቲ
እቲ ቃናዛ ናይ ምሕኵልቲ ካብ ሕማም
መላግቦ ወይ ጅማት ዝተበገሰ ዋላ ይኹን፡