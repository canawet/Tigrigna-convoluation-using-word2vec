ካብ መርዓ ወጻኢ ዝውለዱ
ቈልዑ ዝያዳ ካልኦት ምርሕራሕ
የጋጥሞም። እዚ ከኣ ብሰንኪ ካብ ሕብረተ-
ሰብ ክመጽእ ዝኽእል ተነጽሎ ንምውጋድ
ተባሂሉ እዩ።
• ምስ ናይ ጥዕና ጸገም/
ሕልኽላኻት ዝውለዱ ቈልዑ ስድራቤታት
እኹል ጥዕናዊ ክንክን ክገብሩሎም
ስለዘይክእሉ ግዳይ ምርሕራሕ ይዀኑ።
• ኣብ ገለ ባህልታት’ውን ጾታ
ናይ ዝውለድ ህጻን ኣገዳሲ ኣብ ዝዀነሉ፡
ነቲ ዘየድልዮም ጾታ ናይ ምንጻል ተርእዮ
ኣሎ።
• ፖለቲካዊ ኩነታት ከም ኲናትን
ምብትታን ስድራቤታት’ውን ሓደ ካብ
ጠንቂ ምርሕራሕ ቈልዑ’ዩ።
ስለዚ ጠንቅታት ምርሕራሕ ማሕበራዊ፡
ቁጠባዋን ናይ ኣእምሮ ጸገማትን
የጠቓልል።
ህጻናተን ብምርሕርሐን ኣብ ቀይዲ
ዝኣተዋ ኣደታት ዝተገብረ መጽናዕቲ
ከም ዘነጽሮ’ውን፡ ጠንቅታት ምድርባይ
ህጻናት፡-
 ኩነታት ስርሐን (ፋይቶትነት)
ዝዀና
ቁጠባዊ ጸገም
ዘይተደልየ ጥንሲ/ጥንሲ ትሕቲ ዕድመ
ጥንሲ ካብ ሓዳርካ ወጻኢ
ክሕደት/ወይ ጥልመት ናይ መጻምድቲ
ኣብ ከምዚ እዋን ሕልና ዝብል ኣምር
ከም ነጥቢ ክውሰድ ይግባእ። ንትሽዓተ
ኣዋርሕ ዝኣክል ኣብ ከብድኻ ጸዊርካዮ
ክትጐዓዝ ዝጸናሕካ ናጽላ፡ ደሓር ወሊድካ
ግዳይ ዝተፈላለዩ ዓመጽ ክትገብሮ
ምውሳን ዘቕስን’ውን ኣይኰነን። ህጻን ናይ
መጀመርያ ጥቡቕ ዝምድንኡ ምስ ኣደ
ኰይኑ፡ ኣደ ቅድሚ ዝዀነ ቅድመ ኩነት
ኣብ ቀጻልነትን ዕብየትን ውሉዳ ተሓታቲት
ይገብራ። ስለዚ ውሕጅ ከይመጸ መገዲ
ውሕጅ ጽረግዩ’ሞ ሓደ ካብቲ ጸገም
ኰይኑ ዘሎ ፍትሕ ስድራቤት ዝመንቀሊኡ፡
ትሕቲ ዕድመ ጥንሲ፡ ናይ ብሓቂ ኣቦነት
ምስኣን፡ ዘይተደልየ ጥንሲን ቁጠባዊ
ቅልውላውን ኣብ ዘይተደልየ ገበናዊ
ንጥፈታት ከምዝዋፈራ ይገብረን። ስለዚ
ኣብ እዋኑ ኣፍልጦአን ንኽብርኽ ብዛዕባ
መከላኸሊ ጥንሲ፡ ውጥን ስድራቤትን ኣብ
ጾታ ዘተኰሩ ኣስተምህሮታትን ትምህርትን
ምሃብ ኣገዳሲ ይገብሮ።