ኤርትራ፡ ብክታበት ክትከላኸሎም
እትኽእል ከም በዓል ፖሊዮን
ተታኑስን ዝኣመሰሉ ሕማማት፡ ዳርጋ
ምሉእ ብምሉእ ኣብ ርሑቕ ገጠራት
እውን ከይተረፈ ብኣድማዕነት ከም
ዝሰርሓትሎምን ከም ውጽኢት ናይ’ዚ
ከኣ መጠን ሞት ህጻናት ብርኡይ
ከም ዘንቆልቆለን’ዩ ዝፍለጥ። ናብዚ
ዓወትን ውጽኢትን’ዚ ዘብቀዐ ከኣ ናይ
መንግስትን ኮሚኒቲን ውሁድ ጻዕሪን
ተበግሶን እዩ። መንግስቲ ንመደባት
ክታበት ከም ቀዳምነት ሰሪዑ እዩ
ዝሰርሓሉ። ሚኒስትሪ ጥዕና ምስ ከምኡ
ግዱሳት ዝኾኑ ዝተፈላለዩ መሻርኽቲ
ኣካላት ብሓባር ብምዃን፡ ነቲ ኣብ
መደባት ክታበት ክብጻሕ ዝድለ ሸቶ
ንምጭባጥ ብዕቱብ ይሰርሕ። እዚ ማለት
ግን፡ ኤርትራ ኣብዚ መዳይ’ዚ ዘተባብዕ
ገስጋስ ኣመዝጊባ እያ ኢልና ኣይንዛነን።
ገና ብዝያዳ ሓዪልና ምስራሕ ከድልየና
እዩ። ምስ ካልኦት ሃገራት ብሓባር
ምስራሕን ሓድሕዳዊ ተመኵሮታት
ምልውዋጥን ከኣ ኣገዳሲ እዩ። ምኽንያቱ፡
ውጽኢታዊ ስራሕ ንምስራሕ ድርኺት
ስለዝፈጥር። ቀዳማይ ክፋል ማእከል ሶማልያ፡
ካልኣይ ምስ ኢትዮጵያ ዝዳወብ ክፋል’ታ
ሃገር፡ እቲ ሳልሳይ ከኣ ምስ ኬንያ
ዝዳወብ ከባቢ። ኣብቲ ከባቢ ዝተኸስተ
ናይ ፖልዮ ቫይረስ እምበኣር፡ ብሰንኪ
ቀጻሊ ምምዝባልን ምንቅስቓስን ህዝቢ
ናይቲ ከባቢ እዩ። ምስ ዓለማዊ ውድብ
ጥዕና ብምትሕብባር፡ ነቲ ኣብ ተመሳሳሊ
ዞባ ዝተራእየ ቫይረስ-2 ንምውጋድ
እናተቓለስና እንከለና፡ ቫይረስ-3 ደጊሱ።
ኣብ መወዳእታኡ ግን ዘለና ሓይሊ
ኣወሃሂድናን ኣሐዪልናን ነቲ ምልባዕ
ናይቲ ቫይረሳት ደው ከነብሎ ክኢልና።
እዚ ከኣ ኣብ እነካይዶ ናይ ክታበት
መደባት ደሓን ዝኾነ ስራሕ ነሰላስል
ከምዘለና ዘመላኽት እዩ።