ጎድኒ ጎድኒ’ቲ ዘይተመሓላለፍቲ
ሕምማት ንምክልኻል ዝግበር ጻዕሪ፡
ንምፍዋሶም’ውን ጻዕርታት ይካየድ እዩ።
ንኣብነት ኣብ ህጻናት ክሳዕ መጥባሕቲ
ልቢ ዝበጽሕ መደብ ተኣታትዩ ኣሎ። ኣብ
ዓበይቲ ድማ ኣብ ሕክምና ሕማማት ልብን
ስርዓተ ዙረት ደምን ካንሰርን ካልኦትን
ዘይተመሓላለፍቲ ሕማማትን ዝቐንዐ
መደባት ይስረሓሉ ኣሎ። ድሮ’ውን
ማእከል ሕክምና ልቢ ኣብ ሆስፒታል
ኦሮታ ተኸፊቱ ኣሎ። ብውሱን ዓቕሚ
ቅጽበታዊ ሕማም ኩሊት ንዘጥቀዖም
ወይ ዲያሊስስ ንዘድልዮም ሰባት ዘገልግል
ናይ ዲያሊስስ ሕክምና ኣተኣታቲና ኣብ
ምሕያሉ ንርከብ ኣሎና። እዚ ኩሉ
መደባት እዚ ብዝያዳ ንኽምዕብልን፡ ኣብ
ኣስመራ ጥራይ ከይተሓጽረ ኣብ ኩሉ
ዞባታት ክዝርጋሕን፡ በብደረጅኡ ዝልዕል
ዕቱብ ጻዕሪ ክግበረሉ እዩ። ስለዚ ኣብ
ምቁጽጻር ዘይተመሓላለፍቲ ሕማማት
ኣብ ግምት ዘእተወ ንድፊ ፖሊሲ ጥዕና
ተሓንጺጹ ኣሎ።