8 ሽቶታት ናብ
ዝሓቖፈ ውጥን ወይ ካርታ መንገዲ
ኣምሪሑ። ሰለስተ ካብዘን ሸሞንተ
ሽቶታት ማለት፡ 4ይ ሽቶ-ምንካይ ሞት
ቆልዑ፡ 5ይ ሽቶ- ምምሕያሽ ጥዕና
ኣዴታት፡ 6ይ ሽቶ-ምቅላስ ሕማማት
አይድስን ዓሶን ካልኦት ሕማማትን፡
ቀጥታዊ ናይ ጥዕና ሸቶታት ዝበሃላ
እየን። ኣብ’ዘን ሰለስተ ናይ ጥዕና
ሸቶታት ኣዝዩ ዕዉት ስራሓት’ዩ
ተዓሚሙ። ኤርትራ ካብተን ውሑዳት
ንሸቶታት ሚለንዩም ጥዕና ወቒዐን፡ ናብ
ሸቶ ጥዕና ዘላቒ ምዕባለ ዝተሰጋገራ
ሃገራት ሓንቲ’ያ። ንኣብነት፡ መደብ
ክታበት ሓደ ካብቶም ብዙሓት ዕዉታት
መደባትና እዩ። ንኣብነት ኣብ 1991
ቁጽሪ ሰለስተ ግዜ ዝተኸትቡ ህጻናት 10
ሚእታዊት ጥራይ ዝነበረ፡ እዚ ኣሃዝ’ዚ
ዓመት ዓመት እናወሰኸ ስለዝመጸ፣
ኣብ’ዚ ሕጂ እዋን 98 ሚእታዊት
በጺሑ ኣሎ። ብሓፈሽኡ ኤርትራ ኣዝዩ
ልዑል ሚእታዊት ዝተኸትቡ ህጻናት
ክትበጽሕን ነቲ ዝበጽሓቶ ልዑል ደረጃ
ክትዕቅብን ብምኽኣላ እያ፡ ብ19 ሕዳር
2009 ኣብ ከተማ ሃኖይ ቬትናም
ኣብ ዝተገብረ ኣህጉራዊ ዋዕላ ብጋቪ
ተሸሊማ። ኣብ 2016 ድማ፡ ኤርትራ
ብብሉጽ ኣተዓቕቕባ ክታበትን ኣተሓሕዛ
ሰንሰለታዊ ምዝሓል ክታበትን፡ ብዩኒሰፍ
ተሸሊማ እያ።