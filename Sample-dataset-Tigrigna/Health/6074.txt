ኣብ እምኒ-ሓይሊ፡ ብሰንኪ ጽሬት
ከባቢ ንዝስዕቡ ሕማማት ንምክልኻል፡
ኣብ ኩሉ ከባቢታት ኮም ዝመርሖ
ከባቢያዊ ጽሬት ንምትእትታው
ይስራሓሉ ኣሎ።
ንነበርቲ’ቲ ንኡስ ዞባ ኣብ ዝተዋህበ
ኣስተምህሮ፡ ሓላፊ ማእከል ጥዕና ነርስ
በርሀ ኪዳነ፡ ብሰንኪ ጉድለት ጽሬት
ከባቢ ንጥዕና ጐዳእቲ ዝኾኑ ሕማማት
ከምዝኽሰቱ፡ ነዚ ተርእዮታት ንምግታእ
ኣብ ኩለን ዓድታት’ቲ ንኡስ ዞባ ኮም
ዝመርሖ ጽሬት ንምትእትታው ክካየድ
ብዝጸንሐ ጻዕሪ፡ ዛጊት 34 ዓድታት ከምእተዓወታ ሓቢሩ።
ኣብ ጨንፈር ሚኒስትሪ ጥዕና ዞባ
ደቡብ፡ ሓላፊ ኣሃዱ ጥዕና ኣከባቢ
ኣቶ መሓመድ ሳልሕ ድማ፡ ጥዕና
ሕብረተ-ሰብ ንምውሓስ ንጹህ ኣከባቢ
ኣገዳሲ ምዃኑ፡ ህዝቢ ከባቢኡ ብሓፈሻ
ምንጪ ማያቱ ድማ ብፍላይ ካብ
ብከላ ናጻ ንምግባር ከባቢኡ ብጽሬት
ክሕዝ ተላብዩ።
ኣማሓዳሪ ንኡስ ዞባ እምኒ-ሓይሊ ኣቶ
ኣብርሃም መኮነን፡ ኩለን ዓድታት’ቲ
ንኡስ ዞባ ብዝተወደበ መንገዲ ጽሬት
ከባቢአን ክሕልዋ ኣዘኻኺሩ።