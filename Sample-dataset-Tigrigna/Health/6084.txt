ኣካላዊ ምንቅስቓስ ካብ ዝተፈላለዩ ሕማማት ከድሕን
ዝኽእል ዓይነት ክንክን ጥዕና ምዃኑ ክኢላታት
የመልክቱ። እኹል ኣካላዊ ምንቅስቓስ ምስ ዘይትገብር
ግና፡ ብሰንኪ ኣብ ኣካላት ዝእከብ ዘይተደልየ ስብሒ፡
ጠንቂ ብዙሓት ዓበቲ ዘየተመሓላለፍቲ ሕማማትን
ካልኦት ሓፈሻዊ ጥዕናዊ ጸገማትን ክትከውን
ትኽእል።
ውድብ ጥዕና ዓለም ኣብ 2015 ዘውጽኦ ጸብጻብ
ከም ዘመልክቶ፡ ብቑዕ ኣካላዊ ምንቅስቓስ ብዘይ
ምክያድ ኣብ ዓለም ዓመታዊ ኣስታት 3.2 ሚልዮን
ሰባት ይሞቱ። ኣብዚ ግዜ’ዚ እኹል ኣካላዊ ምንቅስቓስ
ዘይምክያድ ራብዓይ ደረጃ ጠንቂ ሞት ደቂ ሰባት
ኮይኑ ተሰሪዑ ይርከብ። ኣብ ዓለም ካብ ዘጋጥም
ጠቕላላ ብዝሒ ሞት እቲ 6 ሚእታዊት ብቑዕ ኣካላዊ
ምንቅስቓስ ብዘይ ምክያድ የጋጥም።
ኣካላዊ ምንቅስቓስ እኹል ኦክስጅን ኣብ ኣካላት
ብምእታዉ ንዝተመገብካዮ መግቢ ከም ዝቃጸል
ብምግባር ናብ ጸዓት ለዊጡ ልዕሊ ንቡር ስብሒ ኣብ
ኣካላት ከይእከብ ይከላኸል። ተበላሓትነትን ብልሒ ኣእምሮን የዕቢ፡- መጽናዕትታት
ከም ዘነጽሩዎ ምውስዋስ ኣካላት ዘዘውትሩ ተማሃሮ
ካብቶም ዘየዘውትሩ ንጡፍን ንቑሕን ኣእምሮ ስለ
ዘለዎም፡ ኣብ ፈተና ዝበለጸ ነጥቢ የመዝግቡ።
ፍርያት ናይ ስራሕ የዕቢ፡- ምውስዋስ ኣካላት
ዘዘውትር ሰራሕተኛ፡ ድልዱል ኣካላዊን ኣምሮኣውን
ብቕዓት ስለ ዝውንን ኣዝዩ ኣፍራዪ ከም ዝኸውን
እዮም ክኢላታት ዘረድኡ።
ኣካላዊ ምንቅስቓስ ኣብ ዝሓቶ ጉልበትን ዝወስዶ
ንውሓት ግዜን ይፈላለ እዩ። ስለዚ፡ ምስ ኩነታት
ጥዕና፡ ዕድመ፡ ግዜ፡ እትወስዶ ዓይነት መግቢ፡ ኣካላዊ
ብቕዓትን ካልእን ብዝሳነ መንገዲ ኣካላዊ ምንቅስቓስ
ክትገብር ከም ዘለካ እቲ ቀዳምነት ብኽኢላታት ዝወሃብ
ምኽሪ እዩ። ዝኾነ ሰብ ኣካላዊ ምንቅስቓስ ከም ዘድልዮ
ግና ክንዝንግዕ የብልናን።
ናይ ንግሆ (ቅድሚ ቁርሲ) ኣካላዊ ምንቅስቓስ
ምግባር፦ እዚ ዝተኸዘነ ዘየድሊ ስብሒ ብምቅጻል