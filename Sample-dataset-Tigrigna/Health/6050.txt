ማሕበር ወለንታውያን ለገስቲ ደም
ዞባ ዓንሰባ፡ ልዕሊ 200 ኣባላት ኣብ
ዝተረኽቡሉ፡ ብ27 ለካቲት ኣብ ከተማ
ከረን ካልኣይ ጉባኤ ኣካዪዱ።
ኣቦ-መንበር ማሕበር መምህር መብራህቱ
ጥዑማይ፡ ንቕሓት ህዝቢ ብምብራኽ
ቀረብ ደም ንምውሓስ ኣተባባዒ ንጥፈታት
እኳ ክካየድ እንተጸንሐ፡ ኣብ ዝሓለፈ
ዓመታት ኣብ ኣባላት ቦርድ ብዝተራእየ
ቅይያራት፡ ከምቲ ዝድለ ክቕጽል
ከምዘይከኣለ ገሊጹ።
ኣቦ-መንበር ሃገራዊ ማሕበር
ወለንታውያን ለገስቲ ደም ኤርትራ፡ ኣቶ
ሳምሶን ገብረስላሴ፡ ኣብ መጻኢ ዕቱብ
ጐስጓሳት ክካየድን ዝምልከቶም ኣካላት
ምስ’ቲ ማሕበር ዝገብሩዎ ምትሕብባር
ከዛይዱን ተማሕጺኑ።
ኣብ መወዳእታ - ጉባኤኛታት ሓደስቲ
ኣባላት ቦርድ መሪጾም።