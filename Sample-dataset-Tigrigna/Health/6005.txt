ማሕበር ህዝባዊ ጥዕና ኤርትራ፡
“ኣተኵሮ ኣብ ምምዕባል ህዝባዊ ጥዕና
ብመጽናዕቲ” ብዝብል ቴማ፡ ናይ ፈለማ
ዓመታዊ ስነ-ፍልጠታዊ ዋዕላኡ፡ ብ1
መጋቢት ኣብ ኣስመራ ኣቃኒዑ።
ፕረዚደንት ማሕበር ዶክተር
ዘርኣብሩኽ ተስፋማርያም፡ ማሕበር
ህዝባዊ ጥዕና ኤርትራ ካብ ዝተበገሰሎም
ዕላማታት ሓደ፡ ስነ-ፍልጠታዊ
መጽናዕትታት ብምውዳብ፡ ተጨበጥትን
ተተግበርትን ተበግሶታት ብኣባላት
ክካየዱ ንምትብባዕ ምዃኑ፡ ኣብ’ቲ ዋዕላ
ዝቐረቡ ወረቓቕቲ ድማ፡ ንእዋናውያን
ጥዕናዊ ጸገማት ዝፍትሹን ግብራዊ
ፍታሕ ዝእምቱን ከምዝኾኑ ሓቢሩ።
ኣብ ሚኒስትሪ ጥዕና ዋና ዳይረክተር
ክፍሊ ህዝባዊ ጥዕና፡ ዶክተር ዓንደብርሃን
ተስፋጽዮን፡ ኣብ ሃገርና መልከፍቲ
ሕማም ዓሶ ኣብ 1998 ልዑል ምንባሩ፡
ኣብ’ዚ ሕጂ እዋን ግና - ከም ውጽኢት
ናይ ዝተኻየደ ጻዕሪ፡ በቲ ሕማም
እትሓልፍ ትንፋስ ከምዘየላ ኣረዲኡ።
ኣብ 2012 ካብ 90 ሚእታዊት
ዘይሓልፍ ዝነበረ ሸፈነ ክታበት፡ ኣብ’ዚ
እዋን’ዚ 98 ሚእታዊት ምብጽሑ
እውን፡ መርኣያ ናይቲ ኣብ ምርግጋጽ
ህዝባዊ ጥዕና ዝተሰላሰለ ዕዉት ስራሕ
ምዃኑ ብምጥቃስ ከኣ፡