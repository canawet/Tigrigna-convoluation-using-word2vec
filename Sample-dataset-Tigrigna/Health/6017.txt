ኣብ’ዚ ሕጂ እዋን፡ ኣብ ውሱን ቦታታት ከተማ
ኣስመራ መስመራት ረሳሕ ፈሳሲ ጽገና ክግበረሉ ንርኢ
ኣሎና። እዚ ከኣ ይቐጽል ዘብል እዩ።
ይኹን’ምበር፡ ኣብ ገለ ገለ ቦታታት ረሳሕ ማይ
ከምኡ እውን ካብ ሸቓቕ ዝዘዓገ ርስሓት ምርኣይ
ልሙድ ናብ ዝዀነሉ ደረጃ ገጹ ይኸይድ ኣሎ።
ሓለፍቲ መንገዲ ይኹኑ እቶም ኣብ’ዚ ርስሓት ዝዛርዮ
ከባቢ ዝነብሩ ሰባት፡ በቲ ሕማቕ ጨና ክስቀቑ ንርኢ
ኣለና። እዚ ፈሳሲ ርስሓት ዝዝዕጎ ከባቢ፡ ህዝቢ ብብዝሒ
ዝንቀሳቐሰሉ፡ ማለት ኣብ ከባቢ ዕዳጋ ከምኡ’ውን
ተመሃሮ ዝመላለሱሉ ብምዃኑ ድማ፡ ንሓያሎ ሰባት
ዝጸሉ ኰይኑ ኣሎ።
 እዛ ብጽሬታ ብኹሉ እትድነቕ ዝነበረት ከተማ
ኣስመራ፡ ኣብ ዝተፈላለየ ቦታታት ሕማቕ ሽታ ዘለዎ
ርስሓት ክረኣያ፡ ብሓቂ ንፈተውታን ዋናታታን ባህ
ዘየብል ተርእዮ እዩ።
እቲ ጠንቂ እንታይ ምዃኑ ዝፈልጦ የብለይን።
እንተ ዀነ ግን፡ ሓንሳብ ምስ ነትዑ ንነዊሕ እዋን ንሰብ
ብጨና እናዓበሱ ዝቕጽሉ ናይ ርስሓት ፍሳሳት ቍሊሕ
ዝብሎም ክስእኑ ከለዉ ዘየዛርብ ኣይኰነን። ገለ ካብ’ቲ
ከም’ዚ ዝበለ ተርእዮ ንምቕራብ፡ ኣብ ከባቢ ዕዳጋ
ሓራጅ (ፊት ባር ነጋዶ)፡ ኣብ ኣኽርያ ዓቐበት እንዳ ዓሊ
በኺት፡ ኣብ ጥቓ ስታድዩም ኣስመራ፡ ኣብ ከባቢ ቤት
ብርክት ዝበሉ ጎደናታት ተሰነይ ማይ ክሰትዩ
ካብ ንዕዘቦም ውሑድ ግዜ ኣይገበሩን። ብጎማ
ዝተስርሐ ትቦ ናይ ማይ ተጠቒሞም ጽሩይ ማይ
ናብ ማእከል ጽርግያ ጃሕ-ጃሕ ከብሉ ዝውዕሉ
ሰባት ቍጽሮም ካብ ግዜ ናብ ግዜ እናሰሰነ ክመጽእ
ይረአ ኣሎ። እዞም ከም’ዚ ዝገብሩ ዘለዉ ሰባት፡
ካብ’ቲ መዐደሊ ኣጋንእ ርሑቕ ኣይኮኑን ዘለዉ።
ስለ’ዚ ከኣ ሕጽረት ማይ የብሎምን። ንሳቶም
ብማይ ክሳብ ዓንቀሮም ዝዘቕበቡ ብምዃኖም ግን፡
ካልኦት ብስእነት ማይ እናተሸገሩ ተረፍ ጽጋቦም
ኣብ ከም’ዚ መዓላ ከውዕልዎ ኣይግባእን። ነቲ
ናይ ሓመድ ጽርግያ፡ ካብ ዓቐን ንላዕሊ ጭቃን
ጨፈቃን ይገብሩዎ። ማይ ኣብ ጥቓኦም ስለ
ዝዀነ ጥራይ፡ ካልኦት ሰባት’ውን ማይ ከም
ዘድልዮም ኣብ ግምት ከየእተዉ ወይ ሓላፍነት
ከይተሰመዖም ከም ቃሕታኦም ይድሕድሑዎ።
ነቲ ናይ ሓመድ ጽርግያ ጽሩይ ማይ ገይሮም
ዘጨቅዉሉ ምኽንያት፡ ናብ ውሽጢ ትካላቶም
ሓመድ ዝሓዘ ደሮና ንኸይኣትዎም ብዝብል
ሓሳብ ክኸውን ይኽእል። ሓመድ ካብ ምድሪ
ተላዒሉ ብንፋስ ኮነ ተሽከርከርቲ ኣብ ዝሓልፋሉ
እዋን፡ ንኸይመጽኦም ክብሉ ንኽንደይ ነበርቲ
ከስቲ ዝኽእል ማይ ናብ መሬት ምድፍኦም፡
ሓላፍነትን ሓልዮትን ዘይስመዖም ምዃኖም እዩ
ዘርኢ። ብዘይካ’ዚ እውን፡ ተሰነይ ብባህሪኡ ምቖት
ተሰነይ፡ ንጽርግያ ማይ ምስታይ ኣይግብርን
ትምህርቲ ሓላይ ከምኡ’ውን ኣብ ካልኦት ቦታታት
ዘለዉ፡ ክሳብ ሕጂ ዝቕጽሉ ዘለዉ እዮም። ሓንሳብ ምስ
ነትዑ ኣመቶም ዝገብር ከይረኸቡ ይቕጽሉ ኣለዉ።
እቲ ካበይ ምዃኑ ዘይፍለጥ፡ ግን ከኣ ኣብ ጎደናታት
እናዛረየ ንከተማ ኣስመራ ኣጋዕዝዩ፡ ንነበርታ ብጨና
ዝዓብስ ዘሎ ርስሓት፡ ሕማም ካብ ርስሓት ዝብገስ ካብ
ኰነ፡ ጠንቂ ሕማማት ክኸውን ከም ዝኽእል እውን
ዘዛርብ ኣይኰነን። እታ ናይ ቀደም ኣስመራን እዛ ናይ
ሎሚ ኣስመራን ኣብ መዳይ ጽሬት ክንርእየን ከለና
ድማ፡ ኣብ ክንዲ ናብ ቅድሚት እትኸይድ፡ እንተ
ወሓደ ድማ ዝነበራ ተፈታዊ ጽሬት ዓቂባ እትግስግስ፡
ኣብ ፍቐዶ ጎደናታት ባህ ዘየብል ርስሓት ክረኣያ
ኣይምተገብአን።