ኦርቶዶክስ ተዋህዶ ቤተከርስቲያን ኢትዮጵያ ን18 መዓልታት ከካይዶ ዝፀንሐ ጉባኤ ቅዱስ ሲኖዶስ ዛዚሙ።
ምዝዛም እቲ ጉባኤ ስዒቡ፥ ኣብ ማሕበራዊን መንፈሳውን ጉዳያት ኦርቶዶክስ ተዋህዶ ቤተከርስቲያን ኢትዮጵያ ብዝምልከት መግለፂ ተዋሂቡ ኣሎ።
ቅዱስ ሲኖዶስ ሎሚ መዓልቲ ኣብ ዝሃቦ መግለፂ፥ ቤት ፅሕፈት ቀዳማይ ሚኒስትር ቅድሚ ሐዚ ብመንግስቲ ተወሪሶም ዝነበሩ ኣብ ኣዲስ ኣበባ ፊት ንፊት ቤት ትምህርቲ ዳግማዊ ምኒሊክ ዘለዉ ክልተ ህንፃታት ንክምለሱ ምውሳኑ ኣዘኻኺሩ።
ስለዝኾነ ነቲ ርኽክብ ንምፍፃም ዘኽእሉ ሰነዳት ብምምላእ ርኽክብ ከምዝተፈፀመ ተገሊፁ።
ዋና ዳይሬክተር ኮርፖሬሽን ኣባይቲ ፌዴራል ኣይተ ረሻድ ጀማል፥ ሰነዳት እቶም ኣባይቲ ንብፁእ ወቅዱስ ኣቡነ ማቲያስ ኣረኪበሙዎም ኣለዉ። ከም ፀብፃብ ኤፍ ቢ ሲ

ቤተ ክርሰትያን ኣቡነ የማእታ ኣብ ትግራይ ኣብ ዝርከቡ 125 ውቅር ኣብያተ ክርስትያን ሓደ እዩ፡፡
እዚ ኣብ  ፈታኒ  ዝኾነ ተፈጥራዊ ኣቀማምጣ ዝርከብ ቤተ ክርስትያን ቀልቢ በፃሕቲ  ወፃእተኛታት ኣዝዩ ዝስሕብ ዘሎ እዩ፡፡
ብፁዕ  ወቅዱስ  ኣቡነ ማትያስ ቀዳማዊ ፓትሪያክ ርእሳ ሊቃነ ጳጳሳት ዘኢትዮጵያ ሊቀ ጳጳስ ዘኣኽሱም ወእጨገ ዘመንበረ ተክለሃይማኖት ብመንፈሳዊ ትምህርቲ ዝተመረቑ ተምሃሮ ብዓቕሚ ፍልጠትን ስነ ምግባርን ዝተሃነፀ ህዝበ ክርስትያን ንክህሉ ቤተ ክርስትያን ዝሃበቶም ሓላፊነት ክፍፅሙ ምዒዶም፡፡
መንፍሳዊ ኮሌጅ ቁድስ ፍሬምናጦስ ኣባ ሰላማ ከሳቴ ብርሃን ብዲፕሎማ ቀዳማይን ካልኣይን ድግሪ ዘምሃሮም 249 ደቐ መዘምራን ኣመሪቑ፡፡
ዒድ ኣል ኣድሃ፥ ኣላህ ፍቕሪን እምነትን ነብዩ ኢብራሂም ንምፍታን ውላዶም ንመስዋእቲ ንከቕርቡ ትእዛዝ ዝሃበሉ ዕለት ንምዝካር ተባሂሉ ዝኽበር ሃይማኖታዊ በዓል ኢዩ።
እቶም ቀዳማይ ሚኒስትር በዓል ኢድ ኣልኣድሃን ስነ ስርዓት ሓጅን ኣብዚ ዘመን ንዘለና ኢትዮጵያውያን እወንታዊ ተግባር ንክህልወና ዝገብር ኢዩ ኢሎም።
ነዚ እውን ብንስሃ፣ ይቕሬታ፣ ምሕረትን  ሓድነት ንምቕፃል ፅቡቕ ምዃኑ ምምሃርን ምትግባርን ከምዝግባእ አገንዚቦም።
ኢትዮጵያውያን ትማሊ ዘመዝገብናዮም ብዙሓት ሓበራዊ ዓወታትና ንቐፃሊ ከምስንቂ ብምጥቃም ንዝበለፀ ሓድነትን ምዕባለን ክንተግህ ከምዝግባእ እውን ሓቢሮም።
ህዝበ ሙስሊም ነቲ በዓል እንተኽብር ብመሰረት እቲ እምነት ዝእዝዞ ዓቕሚ ንዘይብሎም ብምሕጋዝ፣ ዘለዎ ብምክፋልን ንድኻታት ብምሕጓስን ክኸውን ከምዝግባእ ገሊፆም።
ኣብ ቤተ ክርስትያን ኦርቶዶክስ ተዋህዶ ኢትዮጵያ ጳጳስ ሃገረ ሰብከት መቐለ ብፁእ ኣቡነ ኢሳያስ፣ ቆሞስ ካቶሊካዊት ቤተ ክርስትያን ልደታ ለማርያም መቐለ ኣባ ጥዑም በርሀን ዋና ፀሓፊ ሕብረት ወንጌላውያን ኣብያተ ክርስትያናት ትግራይ መምህር ምሕረትኣብ ብርሃነን
በዓል ስቕለትን ትንሳኤን ኢየሱስ ክርስቶስ ምኽንያት ብምግባር ቃለ ቡራኬ ሂቦም፡፡
ህዝበ ክርስትያን ጐይታ ኢየሱስ ክርስቶስ ብሰንኪ ሓጥያቶም ኣብ ሓሳረ መከራ ዝሳቐዩ ዝነበሩ ህዝበ ኣዳም ንምድሓን ናብ ምድሪ መፅዩ ዝኸፈሎ መከራን ስቓይን ንምዝካር ዘኻይድዎ ዘለው ፆምን ፀሎትን ፍረ ክህልዎ 
ኢየሱስ ክርስቶስ ዝፈፀሞም ሰናይ ምግባራት ብምስዓብን ብምፍፃምን ዓርቢ ስቕለትን በዓል ትንሳኤን ከኽብሩ ይግባእ ኢሎም፡፡

ኢየሱስ ክርሰቶስ ንህዘቢ ዓለም ካብ ዘበርከቶም መሰረታዊ ነገራት  ብዋናነት ዝግለፅ ሰላም እዩ ዝበሉ እቶም መራሕቲ ሃይማኖት ኣብ ኩሉ ኩርናዕ ዓለም ዝርከቡ ሰዓብቲ እምነት ክርስትና ንሰላም ብምስዓብን ብምሕላዉን እቲ በዓል ከኽብርዎ ይግባእ ኢሎም፡፡
ካብ ሰሙነ ሕማማት  ራብዐይቲ መዓልቲ ዝኾነት ዕለተ ሓሙስ ጎይታ ኢየሱስ ክርስቶስ ንዓለም ትሕትና ዘምሃረላ ከምዝኾነት  ኣብ ቤተ ክርስትያን ኦርቶዶክስ ተዋህዶ ኢትዮጵያ ጳጳስ ሃገረ ስብከት መቐለ ብፁእ ኣቡነ ኢሳያስ ሓቢሮም፡፡
 እቶም ጳጳስ  ኣብ ቤተክርስትያን ማርያም ጉግሳ መቐለ   ተረኺቦም ንምእማናት ስነ-ስርዓት ምሕፃብ እግሪ ኣካይዶም፡፡
ዓርቢ ስቕለት ጐይታ ኢየሱስ ክርሰቶስ ኣብ መስቀል ተሰቒሉ መስዋእቲ ብምዃን ንህዝቢ ዓለም ህይወትን ድሕነትን ዝኣወጀሉ ከም ዝኾነ መራሕቲን ኣመንትን ቤተ ክርስትያን ኦርቶዶክስ ተዋህዶ መቐለ ገሊፆም፡፡
በዓል ስቕለት ኢየሱስ ክርስቶስ ኣብ ዝተፈላለያ ኣብያተ ክርስትያናት ኦርቶዶክስ ተዋህዶ ከተማ መቐለ ብዝተፈላለዩ ስርዓተ ኣምልኾ፣ ስግደት፣ፀሎትን ተኸቢሩ ዉዒሉ፡፡
ዓርቢ ስቕለት እነትክበር እየሱስ ክርስቶስ ምእንቲ ፍቅሪ ህዝቢ  ዝተሰቐለሉ መስዋእቲ ዝኸፈለሉን   ስለዝኾነ ምእመናን እዚ ሰናይ ተግባር ክስዕብዎን ከምዝግባእ ኣብ ከተማ መቐለ ዘዘራረብናዮም ተኸተልቲን መራሕቲ ሃይማኖትን እምነት ካቶሊካዊት ቤተክርስትያን ገሊፆም።
ተኸተልቲ እምነት ካቶሊካዊት ቤተክርስትያን ዓርቢ ስቅለት ብ ፆሎት፤ስግደትን ካልኦት ስርዓተ ሃይማኖትን ኣክቢሮም ፡፡
ዝኽሪ ስቕለት ጌታ እየሱስ ክርስቶስ ኣብ ዝተፈላለያ ሃገራት ዓለም ብዝርከቡ ተኸተልቲ እምነት ክርስትና ተኸቢሩ፡፡
ሊቀ ጳጳስ ካቶሊካዊት ቤተ ክረስትያን ሮማ ኣቡነ ፍራንሲስ ምእንተ ሰባት ዝተሰቐለ ጌታ እየሱስ ክርስቶስ እንትንዝክር ኣብ ዓለም ብዝተፈላለዩ ፀገማት ንዝሳቐዩ ህዝብታት መፍትሒ ክነምፅእ ይግባእ ኢሎም፡፡
ፀጋታት ቋንቋ ግእዝን ስራሕቲ ቕዱስ ያሬድን ክሳብ ሐዚ ዓቂባ ዝሓዘት ጥንታዊት ቤተ ክርስትያን ኦርተዶክስ ከምዝኾነትን ነዚኣቶንም ሳይንሳዊ ብዝኾነ መንገዲ ተፀኒዖም ናብ ተግባር ክውዕሉን ወለዶ ክመሃረሎምን ካብ ምግባር ብተወሳኺ መስሕብ ብፃሕቲ ዓድን ፍልፍል እቶትን ክኽውን ብትኹረት ከም ዝስረሓሉ ገሊፀን፡፡
ኣብቲ ዘተ መፅናዕታዊ ፅሑፍ ዝቕረቡን ተሳተፍትን ዝኾኑ ዓበይቲ ሊቃውንትን ሙሁራንን ከም ዝገለፅዎ ቕድስ ያሬድ ንዓለም ዜማ፣ቅኔ፣ስነ ፅሑፍን ፍልስፍና ህይወትን ዘበርከተ ከምዝነበረን እቲ ናይ ሐዚ ወለዶ ድማ ስራሕቱ ካብ ምዕቃብን ምጥቃምን ብተወሳኪ ስብእንኡ ክወርስ ይግባእ ኢሎም፡፡
ብካሊእ መዳይ ድማ ድሕሪ 13 ክፍለ ዘመን እንዳተዳከመን ናይ ቤተ ክርስትያን ቋንቋ ጥራሕ ኾይኑ ዝተረፈ ቋንቋ ግእዝ ዳግም ክምዕብል ትኹረት ዘድልዮን ቋንቋ ግእዝ መንነትና፣ ባህልናን ታሪኽናን ክንፈልጥ ዘክእል እዩ ኢሎም፡፡
ኣብቲ ዘተ ካብ ክልላት ዓፋር፣ ሶማል፣ ጋምቤላ፣ ደቡብን ካልኦትን ዝተወከሉ ሊቃውንቲ ቤተ ክርስትያን ዝተረኸቡ ኮይኖም ብሓባር ያሬዳዊ ዜማ ኣቕሪቦም፡፡




