ድሕርዚ እዮብ ከምዚ ኢሉ መለሰ፡  2 እስኪ ሓንሳእ ዘረባይ ስምዑኒ፡ ምጽንናዕኩም እዚ ይኹን።  3
ክዛረብ እስኪ ተዐገሱኒ፡ ምስ ተዛረብኩ፡ ኣባጭው።  4 ቊዝማይዶ ንሰብ እየ ዝነግሮ ወይስ ከመይ ኢሉ
ደኣ እዩ ዓቕለይ ዘይጸበኒ 5 ናባይ ኣቕልቡ እሞ ክትድነቑ፡ ኣፍኩምውን በእዳውኩም ዕበሱ።  6 ኣነስ እንተ
ዘከርክዎ፡ የስካሕክሓኒ፡ ንስጋይውን ረዓድ ይሕዞ ኣሎ።  7 ረሲኣን ብህይወት ዚነብሩ፡ ዚኣርጉ፡
ስልጣኖም ድማ ዚብርትዕስ፡ ስለምንታይ ኰን እዩ 8 ዘርኦም ምስኦም ኣብ ቅድሚኦም ይነብረ፡ሓድጎም
ኣብ ቅድሚ ኣዒንቶም እዩ።  9 ኣባይቶም ፍርሃት ዜብሉ ህዱእ እዩ፡ ሸቦጥ ኣምላኽ ኣይቐርቦምን።  10
ኣርሓኦም ሰሪሩ ብዘይ ፍረ ኣይተርፍን፡ ላሞምውን ከየቘልዔት ትወልድ፡  11 ንደቆም ከም መጓሰ
የውፍርዎም፡ ቈልዑኦም ይሰራሰሩ።  12 ብኸበሮን ብበገናን ይደርፉ፡ ብቓና ዕንዱር ይሕጐሱ።  13
ንዘመኖም ብጣዕሚ ንብረት የሕልፍዎ፡ ብቕጽበት ዓይኒ ኸኣ ናብ ሲኦል ይወርዱ 14-15 ግናኸ ንኣምላኽ፡
መገድኻ ኽንፈልጥ ኣይንደልን ኢና እሞ፡ ካባና ኣግልስ፡ እቲ ዂሉ ዚኽእል እነገልግሎኸ መን እይ
ናብኡ እንተ ተማህለልናስ፡ እንታይ ኪጠቕመና እዩ ይብሉ።  16 እንሆ፡ ጣዕሚ ንብረቶም ኣብ ኢዶም
ኣይኰነን፡ ምኽሪ ረሲኣንሲ ኻባይ ደኣ ይርሓቕ።  17 ክንደይ ሳዕ መብራህቲ ረሲኣን ዘይጠፍእ፡ መዓት
ዘይወርዶም፡ ኣምላኽ ብቚጥዓኡ መከራ ዘይዕድሎም 18 ክንደይ ሳዕከ እዮም ንፋስ ከም ዚወስዶ ሓሰር፡
ህቦብላ ኸም ዚብትኖ ብቚቡቚ ዘይኰኑ 19 ኣምላኽሲ በደል እቲ ረሲእ ንደቁ ይዐቚሮ፡ ምእንቲ
ኺፈልጦስ፡ ንእኡ ይፍደዮ።  20 ንጥፍኣቱ ብዓይኑ ይርእዮ፡ ካብ ቊጥዓ እቲ ዂሉ ዚኽእል ይስተ።  21
ቊጽሪ ኣዋርሑ ምስ ተበትካ፡ ድሕሪኡ ብዛዕባ ቤቱ እንታይ ባህ ይብሎ 22 ነቶም ልዑላት ዚፈርድ
ኣምላኽሲ ፍልጠት ዚምህሮ መን እዩ 23 እቲ ሓደ፡ ምሉእ ሓይሉ ኸለዎ፡ ህዱእን ሕጉስን ከሎ
ይመውት፡  24 ተፈይቶታቱ ጸባ መሊኡ ኸሎ፡ ኣንጒዕ ኣዕጽምቱውን ልምሉም ከሎ ይመውት።  25 እቲ
ሓደ ኸኣ ገለ ራህዋ እኳ ኸይጠዐመ፡ ነፍሱ እናተመረረት እዩ ዚመውት፡  26 ብሓደ ዀይኖም ኣብ መሬት
ይድቅሱ፡ ሓሰኻውን ይኸድኖም።  27 እንሆ፡ ንሓሳባትኩም፡ ነቲ ኣባይ ዝመኸርኩምዎ ኽፋእ ምኽሪ
ፈሊጠዮ ኣሎኹ።  28 ንስኻትኩምሲ፡ ቤት መስፍን ኣበይ ኣሎ እቲ ረሲኣን ዝነብርዎ ድንኳንከ ኣበይ ኣሎ
ትብሉ ኣሎኹም።  29-30 እቲ ኽፋእ ንመዓልቲ መዓት ከም ዚዕቈር፡ ናብ መዓልቲ ቚጥዓውን ከም
ዚምራሕ፡ ነቶም ሓለፍቲ መገዲዶ ኣይጠየቕኩምዎምን ንምልክቶምከ ኣየስተብሀልኩምዎን ዲኹም 31
ንመገዱ ኣብ ቅድሚኡ ዚዘርፎ መን ኣሎ ነታ ዝገበራ ዚፈድዮ መን ኣሎ ንመበለታት ጥራይ ኢደን ሰዲድካየን፡ ቀላጽም ዘኽታማት ተሰቢሩ።  10 ስለዚ ንስኻ ብመፈንጠራታት
ተኸቢብካ፡ ብናይ ድንገት ፍርሃትውን ተሸቢርካ እኔኻ፡  11 ወይስ ነቲ ኸቢቡካ ዘሎ ጸልማትን ወሓዚ
ማይንዶ ኣይትርእዮን ኢኻ ዘሎኻ 12 ኣምላኽሲ ኣብ ላዕሊ ኣብ ሰማይዶ ኣይኰነን ርእሲ ኸዋኽብቲ
ኽንደይ በሪኽ ከም ዝዀነ ጠምት።  13 ንስኻውን፡ ኣምላኽከ እንታይ ይፈልጥ ብኽንየው ድቕድቕ
ጸልማት ኰይኑዶ ኺፈርድ ይኽእል እዩ 14 ከይርኢ ደበና ጋሪድዎ፡ ምምልላሱውን ኣብ ዙርያ ሰማይ እዩ፡
ትብል ኣሎኻ።  15 በታ እቶም እኩያት ሰባት ዝረገጽዋ ናይ ቀደም መገዲዶ ኽትከይድ ደሊኻ ኢኻ 16
እቶም ጊዜኣቶም ከይበጽሔ እተቐዝፉ፡ መሰረቶም ከም ውሒዝ ዝወሐዘ ሰባት፡  17 ንሳቶም ንኣምላኽ፡
ካባና ኣግልስ፡ እቲ ዂሉ ዚኽእል እንታይ ኰን ኪገብረና እዩ በልዎ።  18 ግናኸ ነባይቶም ብጽቡቕ ነገር
መልኤን፡ ምኽሪ እቶም ረሲኣን ካባይ ደኣ ይርሐቕ፡  19-20 ጻድቃን፡ ተጻረርትና ብርግጽ ሕጂ
ተመንቊሶም፡ ነቶም ዝተረፉውን ሓዊ በሊዕዎም እዩ፡ ኢሎም ነዚ ርእዮም ኪሕጐሱ እዮም፡ እቲ
ንጹህውን ኬባጭዎም እዩ።  21 እምበኣር ምስኡ ተፋቐር ብሰላምውን ንበር፡ በዚ ጽቡቕ ክትረክብ ኢኻ።
22 ካብ ኣፋ ደኣ ሕጊ ተቐበል፡ ንቓሉውን ኣብ ልብኻ ዕቘሮ።  23 ናብቲ ዂሉ ዚኽእል እንተ ተመለስካ፡
ንዓመጻ ኻብ ድንኳንካ እንተ ኣርሐቕካዮ፡ ከም ብሓድሽ ክትስራሕ ኢኻ።  24 ንመዝገብካ ናብ መሬት፡
ንወርቂ ኦፊርውን ናብ ኣእማን ርባ ኣእማን ርባ ደርብዮ፡  25 ሽዑ እቲ ዂሉ ዚኽእል ወርቅኻን ዜንጸባርቕ
ብሩርን ኪዀነልካ እዩ። 26 ሽዑ ንስኻ በቲ ዂሉ ዚኽእል ባህ ኪብለካ፡ ገጽካውን ናብ ኣምላኽ ከተልዕል
ኢኻ።  27 ክትልምኖ፡ ንሱውን ኪሰምዓካ እዩ፡ ምብጽዓኻውን ክትፍጽም ኢኻ።