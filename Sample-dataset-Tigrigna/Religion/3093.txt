እዮብ፡ ኣምላኽ ደኣ ፍትሒ ደፊኑለይ እምበር፡ ኣነስ ጻድቕ እየ፡ ቅኑዕ
ክነሰይ፡ ከም ሓሳዊ ዀይነ፡ ገለ እኳ ዘይበደልኩስ፡ ቊስለይ ዘይሓዊ እዩ፡ ኢሉ ኣሎ።  7-8 እዮብሲ፡ ሰብ
ናብ ኣምላኽ እንተ ለገበ፡ ገለ እኳ ኣይጥቀምን፡ ኢሉ እዩ እሞ፡ መሓዛ ገበርቲ ኽፋእ ዚኸውን፡ ምስቶም
ረሲኣን ዚሐብር፡ ንምልጋጽ ከም ማይ ዚሰትዮ፡ ከም እዮብ ዝበለ ሰብከ ኣበይ ይርከብ 10 ስለዚ ኣቱም
ሰብ ኣእምሮ፡ እስኪ ስምዑኒ፡ ረሲእነት ካብ ኣምላኽ ይርሐቕ፡ ክፍኣትውን ካብቲ ዂሉ ዚኽእል
ይርሐቕ።  11 ንሰብ ደኣ ከከምታ ግብሩ ይፈድዮ፡ ንነፍሲ ወከፍ ከከም ኣካይዳኡ ገይሩ ዓስቢ ይህቦ።  12
ብርግጽ፡ ኣምላኽ ዓመጻ ኣይገብርን፡ እቲ ዂሉ ዚኽእል ድማ ፍትሒ ኣይደፍንን።  13 ንምድሪ ሓደራ
ዝሀቦ መን እዩ ንዂላ ዓለም ዝሰረታኸ መን እዩ 14 ንሱ ንሰብ እንተ ዚሐስቦስ፡ ንመንፈሱን ንስትንፋሱን
ናብ ርእሱ ምመለሶ፡  15 ስጋ ዝለበሰ ዂሉ ሓቢሩ ምጠፍኤ፡ ሰብ ከኣ ናብ መሬት ምተመልሰ ነይሩ።  16
ምስትውዓል እንተ ኣሎካስ፡ ነዚ ስምዓዮ፡ ናብቲ ድምጺ ቓላተይ ኣቕልብ።  17 እቲ ንቕንዕና ዚጸልእዶ
ኺገዝእ እዩ ነቲ ጻድቕን ስልጡንን ንስኻዶ በዳሊ ኽትገብሮ ኢኻ 18 ሰብዶ ንንጉስ፡ ኣታ ብልያል፡ ወይስ
ንመኳንንቲ፡ ኣቱም ረሲኣን፡ ይብሎም እዩ 19 ኲላቶም ተግባር ኢዱ እዮም እሞ፡ ገጽ ሓለቓታት ርእዩ
ኣየድሉን፡ ንሃብታም ካብ ድኻ ኣዕዚዙ ኣይርእዮን።  20 ብቕጽበት ዓይኒ ይሞቱ፡ ኣብ ፍርቂ ለይቲ እኳ
የንቀጥቅጡን ይሐልፉን፡ እቶም ሓያላት ድማ ብዘይ ኢድ ይንቀሉ።  21 ኣዒንቱ ኣብ መገዲ ሰብ እየን
እሞ፡ ንዂሉ ስጒምቶም ይርእዮ እዩ።  22 እቶም ገበርቲ ሓጢኣት ዚሕብኡሉ ጸልማት ወይስ ድነ ሞት
የልቦን።  23 ኣምላኽ ንሰብ፡ ኣብ ቅድሚኡ ኺፈርድ ኢሉ ኺመጽእ ከሎ፡ ተጠንቂቑ ኺጥምቶ ኣየድልዮን
እዩ እሞ፡  24 ንሓያላት ብዘይ ምምርማር ይጭፍልቖም ኣብ ክንድኦም ከኣ ካልኦት የቕውም።  25
ንተግባሮም ይፈልጦ እዩ እሞ፡ ብለይቲ ይግልብጦም ይቕጥቅጦም ከኣ።  26-28 ገዓር ድኻ ናብኡ
ኺበጽሕ፡ ንገዓር ሽጉራት ድማ ኬስምዕዎስ፡ ንእኡ ኸይስዕቡ ስለ ዘግለሱ፡ ንዂለን መገድታቱ ስለ
ዘይተጠንቀቑለን፡ ከም ንረሲኣን ገይሩ ኣብ ቅድሚ ሰብ ይቐጽዖም።  29-30 ረሲእ ምእንቲ ኸይነግስ፡
ንህዝቢ ኸኣ ወጽመድ ከይከውንሲ፡ ንህዝቢ ወይስ ንሓደ ሰብ ዕረፍቲ እንተ ሀበ፡ መን እዩ ዚዂንኖ ገጹ
እንተ ሰወረኸ፡ መን ኣሎ ዚርእዮ 31-32 ንኣምላኽዶ ኸ፡ መከራ ተቐቢለ፡ ድሕርዚ ኣይክብድልን እስኪ ንሰማያት ኣቢልካ ርኤ እሞ፡ ነቲ ኻባኻ ልዕል ደበና
ተመልከቶ።  6 እንተ በደልካስ፡ እንታይ ትገብሮ፡ ኣበሳኻ እንተ በዝሔኸ፡ እንታይ ትጐድኦ ኢኻ 7 ጻድቕ
እንተ ዀንካ፡ እንታይ ትህቦ ካብ ኢድካስ እንታይ እዩ ዚቕበሎ 8 ረሲእነትካ ንዝኸማኻ ሰብሲ ይጐድኦ፡
ጽድቅኻውን ንወዲ ሰብ ይጠቕሞ ይኸውን።  9 ዓመጻ ስለ ዝበዝሔ ይግዕሩ፡ብምኽንያት ቀላጽም እቶም
ዓበይቲ የእውዩ። 10-11 ግናኸ እቲ ኻብ እንስሳታት ምድሪ ኣብሊጹ ዘስተምሀረና፡ ካብ ኣዕዋፍ ሰማይውን
ኣብሊጹ ዘጥበበና፡ እቲ ብለይቲስ መዝሙር ምስጋና ዚህብ ዝፈጠረኒ ኣምላኽከ ኣበይ እዩ ዘሎ ዚብል
የልቦን።  12 ብሰሪ ትዕቢት እኩያት ሽዑ ይጠርዑ፡ ግናኸ ንሱ ምላሽ ኣይሀቦምን።  13 ብሓቂ፡ ኣምላኽ
ንኸንቱነት ኣይሰምዖን፡ እቲ ዂሉ ዚኽእል ከቶ ኣየቕልበሉን። 14 ምናዳ ግና ከም ዘይትርእዮ እንተ በልካ፡
ፍትሒ ኣብ ቅድሚኡ ኣሎ፡ ንስኻውን ተጸበዮ።  15 ሕጂኸ ብቚጥዓኡ ስለ ዘይቀጽዔ፡ ንድፍረት ከም
ዘይፈልጦዶ ይመስለካ ኣሎ 16 እምበኣርከ እዮብ ብኸንቱ ኣፉ ይኸፍት፡ ብዘይ ፍልጠት ከኣ ዘረባ
የብዝሕ ኣሎ። ብሓቂ፡ ዘረባይ ሓሶት
ኣይኰነን፡ ፍጹም ፍልጠት ዘለዎ ምሳኻ ኣሎ።  5 እንሆ፡ ኣምላኽ ስልጡን እዩ፡ ግናኸ ንሓደ እኳ
ኣይንዕቕን፡ ብሓይሊ ምስትውዓሉ ስልጡን እዩ።  6 ንህይወት ረሲእ ኣይሕልዋን፡ ንመሳኺን ግና ፍትሒ
የውጽኣሎም።  7 ኣዒንቱ ኻብ ጻድቃን ኣይመልሰንን፡ ንሓዋሩ ምስ ነገስታት ኣብ ዝፋን የቐምጦም፡ እሞ
ልዕል ይብሉ።  8 ብሰንሰለት እንተ ተኣሰሩ፡ በግማድ ሽጋር እንተ ተታሕዙ፡  9 ንሱ ንተግባሮም፡ ነቲ
ብትዕቢት ዝገበርዎ ምትሕልላፎም የፍልጦም።  10 እዝኖም ንተግሳጽ ከፊቱስ፡ ካብ ሓጢኣት ኪምለሱ
ይእዝዞም።  11 እንተ ሰምዕዎ እሞ እንተ ተገዝእዎ፡ መዓልትታቶም ብሰናይ፡ ዓመታቶምውን ብደስታ
ይፍጽሙ።  12 እንተ ዘይሰምዑ ግና፡ ብሰይፊ ኺጠፍኡ፡ ብዘይ ፍልጠትውን ኪሞቱ እዮም።  13 እቶም
ብልቦም ረሲኣን ዝዀኑ ግና ኲራ የብዝሑ፡ እንተ ኣሰሮም ከኣ ኣየእውዩን።  14 ነፍሶም ብሰዊታ ትቕዘፍ፡
ህይወቶም ከኣ ኣብ ማእከል ርኹሳት ትጠፍእ።