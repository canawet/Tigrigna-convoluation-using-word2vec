ስለዚ እዚ ፀገም ክሳዕ ሐዚ ክፍታሕ ስለዘይኸኣለ ናይታ ጋንታ ቀንዲ ፀገም ኮይኑ ይርከብ፡፡ ምሕዝነታዊ ግጥም ምስ ኣካየድና ድሕሪ ሓደ ሰሙን ፀወታ ፕሪመየር ሊግ ንምስታፍ ጥቅምቲ 11/2003 ዓ.ም ብኣውተብስ ንሓረር ተጓዓዝና ተጋጢምና ሰለስተ ንሓደ ብዝኾነ ውፅኢት ተሳዒርና፡፡ኣብዚ ፀወታ ምንቅስቃስ ተፃወትና ዋላኳ ፅቡቕ ይንበር እምበር ፅዕንቶ ዳያኑ ተሓዊሱዎ ተፃወትና'ውን ዝረኸብወን ዕድላት ሸቶ ከቁፅሩ ኣይከኣሉን፡፡ቀፂሉ ምስ ሰበታ ከነማ ተፃዊትና ሓደ ንዜሮ ስዒርና፡፡ ካውኡ ናብ ትግራይ መፂና ኣብ ከተማ ዓዲግራት ሓደ መዕረ ብዝኾነ ውፅኢት እንትንፈላለ ኣብዚ ተፃወትና ሸቶ ናይ ምቁፃር ብቕዓት ይንእሶም ነይሩ፡፡  ፅዕንቶ ዳኛ ተሓዊስዎ ኣብ ኣፈፃፅማ ፀገም ነይሩና እዩ፡፡ምስ ሓይሊ መብራህቲ ኣብ ዝገበርናዮ ፀወታ እውን 10 ተፃወቲ ሒዝና ሓደ ንባዶ ብዝኾነ ውፅኢት ተዓዊትና፡፡ኣብዚ ፀወታ ዋላ ናይ ጋንታና ፀብለልታ ዝተርኣየሉ ፀወታ እንተኾነ ቪሰንት ዝተብሃለ ኣባል ጋንታና ንኣባል ጋንታ ሓይሊ መብራህቲ ብምውቅዑ ብናይ ዲስፒሊን ግድፈት ካብ ሜዳ ብቀይሕ ካርዲ ክወፅእ ብምኽኣሉ ኣብ ጋንታና ክፍተት ፈጢሩ እዩ፡ ካፍቶም ድሒሮም ዝተካየዱ ግጥማት'ውን ዓብይ ክፍተት ፈጢሩ ፀኒሑ እዩ፡፡ብምቕፃል ጋንታ ትራንስ  ኣብ ከተማ ዓዲግራት ምስ ጋንታ ሓይሊ ምክልካል ኣብ ዘካየዶ ግጥም ሓደ ንባዶ ተሳዒርና ኢና፡፡ ኣብዚውን ዋላ ድሓር ንስዓር እምበር ጋንታና ፅቡቕ ፀወታ ኣርእያ እያ፡፡ ሰይድ ኑር ዝተብሃለ ኣባል ጋንታና ብቀይሕ ካርዲ ካብ ሜዳ ብምውፅኡ ጋንታና ብከቢድ ተጎዲኣ እያ፡፡ ክሳብ ሐዚውን እቲ ክፍተት ብምህላው ኣፍታ ጋንታ ፅዕንቶ እናፈጠረ እዩ፡፡ ከምዚ ዓይነት ተግባር ኣብ ካልኦት ተፃወቲ ከይድገም ነዞም ግድፈታት ዲስፒሊን ዘርኣዩ ክልተ ተፃወቲ ክእረምሉ ዝኽእሉ ተመጣጣኒ ቅፅዓት ክቅፅዑ ክግበር እዩ፡፡
