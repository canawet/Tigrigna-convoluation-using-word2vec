    ጋንታ ኩዕሶ እግሪ ወረዳ መረብ ለኸ ኣብ 2007 ዓ/ም ናብ ብሄራዊ ሊግ ንምእታውእናሰርሐት ከምዝኮነት ገሊፃ፡፣  እታ ጋንታ ህዝባዊ መሰረት ንክህልዋ ምስ መዳርግቲ ኣካላት ይሰርሕ ከምዘሎ ቤት ፅሕፈት ጉዳይ መናእሰይን ስፖርትን እቲ ወረዳ ኣፍሊጡ  ጋንታ ኩዕሶ እግሪ መረብ ለኸ ኣብ 2006 ዓ/ም ኣብ ውድድር በፂሕካ መልሲ ሱፐር ሊግ ትግራይ ተሳቲፋ ናብ ብሄራዊ ሊግ ኣይሓለፈትን፡፡
 ኣብ 2007 ዓ/ም  ካብ ሱፐር ሊግ ናብ ብሄረዊ ሊግ ንምሕላፍ ኣበርቲዖም ይሰርሑ ከምዘለው ተፃወቲ እታ ጋንታ ይዛረቡ  እቶም ተፃወቲ ጋንትኦም ኣብ 2007 ዓ/ም ብርትዕቲ ተናሓናሒት ክትኸውን ድጋፍ ኩሉ ሕ/ሰብ ከምዘድልዮምን ብፍላይ ድማ ዘለዎም ፀገም ዕጥቂ ስፖርት ክፍተሐሎምን ፀዊዖም ፡፡ ኣሰልጣኒ ጋንታኩዕሶ እግሪ ወረዳ መረብ ለኸ ብዙ ሙሉጌታ ቅድሚ ሐዚ ነቶም ተፃወቲ ዝውሃቦም ዝነበረ ስልጠና ኣብ እኩል ፍልጠት ዝተደረኸ ከምዘይነበረን ኣብ ዝሓለፈ ዓመት ብዝረኸቦ መሰረታዊ ስልጠና ኩዕሶ እግሪ ተሓጊዙ ጋንትኡ ኣብ 2007 ዓ/ም ናብ ብሄራዊ ሊግ ንምሕላፍ ከምዝሰርሕ ተዛሪቡ፡፡ ነባሪት ወረዳ መረብ ለኸ ወ/ሮ ስላስ ገ/መድህን ናይ ደጋፊ መለለይ ካርዲ ብምሓዝ ዓመታዊ ክፍሊት ከምዝኸፈላን ካልኦት ነበርትን ትካላትን እውን ነዚ ክስዕቡ ፀዊዐን ሓላፊ ቤት ፅሕፈት ጉዳይ መናእሰይን ስፖርትን ወረዳ መረብ ለኸ ኣብርሃ ክፍሉ እታ ጋንታ ኣብ 2006 ዓ/ም ዝነበርዋ  ድኽመታት ኣሪማ ኣብ 2007 ዓ/ም ዝሓሸ ደረጃ ክትበፅሕ  ነዚ ድማ 225 ሺሕ ብር ከምዝተመደበን ምስ መዳርግቲ ኣካላት ሓቢሮም ከምዝሰርሑን ገሊፆም እታ ጋንታ ህዝባዊ መሰረት ክህልዋን ኣብ 2007 ዓ/ም ናብ ዝሓሸ ብርኪ ንምስግጋርን ምስ መዳርግቲ ኣካላት ተሓባቢሮም ይሰርሑ ከምዘለው ገሊፆም፡፡
