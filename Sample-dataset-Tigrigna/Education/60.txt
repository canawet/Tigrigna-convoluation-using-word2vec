ኣብ ከተማ ዓብይ ዓዲ ዝርከባ ሽዱሽተ ኣብያተ ትሕህርቲ ዘሳተፈ ኣውደ ርእይ ተካይዱ፡፡ኣብ ከተማ ዓብይ ዓዲ ኣብ ምርግጋፅ ፅሬት ትቲ ዘድሃበ ፌስቲቫል ትምህርቲ ተኻይዱ፡፡ ነፍሲ ወከፍ ቤት ትምህርቲ ንሽድሽቲኦም ፓኬጅ ፅፈት ትምህርቲ ብምትግባር ዛጊድ ዘሳለጠኦም ስራሕትን ዝተፈላለዩ ምህዞታትን ንምርኢት ኣቕሪበን፡፡ ሓላፊ ቤት ፅሕፈት ትምህርቲ ከተማ ዓብይ ዓዲ መ/ር ዳዊት ገ/እግዚኣብሄር ኣፍቲ በዓል ተረኺቦም ከምዝበልዎ ኣብ ምርግጋፅ ፅሬት ትምህርቲ ፃዕሪ ተምሃሮን መምህራንን ደገፍን ክትትልን ወለድን ኣካላት ኣመራርሓን ወሳንነት ኣለዎ፡፡ኣብቲ ፌስቲቫል ትምህርቲ ብተምሃሮን መምሃራንን ዝተዋደደ ፃዕሪ ዝተምሃዙ ልዕሊ 120 ስራሕቲ ዝቐረቡ እንትትኾን ልዕሊ 5 ሽሕ ነበርቲ እታ ከተማ ተዓዚቦምዎ እዮም፡፡ኣብተን ኣብያተ ት/ቲ ዘሎ ፅቡቕ ተሞክሮ ብምግፋሕ ኮነ ካብ ድኹም ጐኒታትን  ተሞክሮን ብምውሳድ ንቕድሚት ፅሬት ትምህርቲ ንምርግጋፅ ዝተጀመረ ፃዕሪ ንምጥንኻር ዝተዋደደ ፃዕሪ ከምዝኻየድ እውን እቲ ፀብፃብ ወሲኹ ሓቢሩ፡፡ ኣብ መወዳእታ ኣብታ ከተማ ፅሬት ትምህርቲ ንምርግጋፅ ኣብዝተኻየደ ፃዕሪ ልዑል ኣበርክቶ ንዝነበሮም መምህራን፣ኣባላት ወመሕ፣ንፉዓት ተምሃሮን መዳርግቲ ኣካላትን ማሕበራት ውዳበን መተባብዒ ሽልማት ብከንቲባ ከተማ ዓብይ ዓዲ ኣይተ ፊሊሞን ዳዊን ከምዝተውሃበ ተፈሊጡ እዩ፡፡
