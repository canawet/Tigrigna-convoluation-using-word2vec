ንተከታታሊ 5 ዓመታት ተሸላሚ ፅዋዕ ውልቐ ኮሌጃት ዝኾነ ኮለጅ ዩኒቨርስቲ ሸባ ን10ይ ግዜ ተማሃሮ ብዲግሪን ብዲፕሎማ ኣመሪቑ፡፡   ኣብ ዝሓለፉ 10 ዓመታት ብዘርኣዮ ጥንካረ ንተከታታሊ 5 ዓመታት ተሸላሚ ፅዋዕ ዝኾነ ኮሌጅ ዩኒቨርስቲ ሸባ ብዝተፈላለዩ ዓይነታት ትምህርቲ ን10ይ ግዜ ከሰልጥኖም ዝፀንሑ ተማሃሮ ብዲግሪን ብዲፕሎማን ኣመሪቑ፡፡ ፕሬዝደንት ዩኒቨርስቲ ኮለጅ ሸባ መምህር ሙሉወርቅ ኪዳነማርያም ኣብ ዕለት እቲ ምረቓ ከምዝበልዎ ተመረቕቲ ሎሚ ዘበን ዝለዓለ ሓላፍነት ሒዞም ይወፁ ከምዘለው እዩ፡፡ ሃገርና ትልሚ ዕቤት 5 ዓመት  ሓንፂፁ ንተግባራውነቱ ኣብ ትጅምረሉ ኣብዚ ሐዚ እዋን ትምረቁ ተምሃሮ ብዝሰልጠንኩምዎ ሞያ እቲ ትልሚ ንምዕዋት ክትረባረቡ ይግባእ ኢሎም፡፡ብትምህርቶም ፀብለልታ ንዘርኣዩ ተምሃሮ ሽልማት መዳልያን ፅዋዕን ዝሃቡ ናይቲ ዕለት ናይ ክብሪ ጋሻ ሓላፊ ቢሮ ዓቕሚ ህንፀት ክልል ትግራይ ኣይተ ኪሮስ ቢተው ንተመረቕቲ ዝስዕብ መልእኽቲ ኣመሓላሊፎም፡፡ ፈተና ብቅዓት መረጋገፂ /ሲ ኦ ሲ/ ዓቕሚ ተማሃሮ ዝምዘንሉ ተምሃሮ ዝሓዝዎ ፍልጠት ክንደየናይ ምኳኑ ንምፍላይ ዝኻየድ እንበር ንካልእ ከምዘይኾነ ተምሃሮ ክግንዘቡ ኣብ ዕለት እቲ ምረቓ ተገሊፁ እዩ፡፡ተመረቕቲ 10ይ ዙር ሸባ ዩኒቨርስቲ ኮሌጅ ብዲግሪ 756፣ ብዲፕሎማ 835 ብሓፈሻ 1585  እንትኾኑ ብዓይነታት ትምህርቲ ሕክምና፣ ኣይቲን ቢዝነስን ኢኮኖሚክስን ኮይኑ ካብ ጠቅላላ ተመረቕቲ 60 ሚኢታዊ ደቂ ኣንስትዮ ከምዝኾነ ንምፍላጥ ተኻኢሉ ኣሎ፡፡
