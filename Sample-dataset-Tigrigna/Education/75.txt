ኣብ ወረዳ ኦፍላ ፅሬት ትምህርቲንምርግጋፅን ተሳትፎ ሕሰብ ኣብ ትቲ ክብ ንምባልን ዘኽእሉ ስራሕቲ እንዳተሰርሑ ከምዘለው ተሓቢሩ   ኣብቲ ወረዳ ፅሬት ትምህርቲንምርግጋፅን ኣብ ትምህርቲተሳትፎ ሕ/ሰብ ክብ ንምባልን ዘኽእሉ ስራሕቲ እንዳተሰርሑ እዮም፡፡ ምክትል ኣማሓዳርን ሓላፊ ቤት ፅሕፈት ትምህርትን ወረዳ ኦፍላ ኣይተ ኪ/ማርያም  በርሀ ከምዝገለፅዎ ኣብቲ ወረዳ ዝርከባ ኣብያተ ትምህርቲ ፅሬት ትምህርቲ ንምርግጋፅን ንሃገር ዝጠቅም ዝተመሃረ ሓይሊ ሰብ ኣብ ምፍራይ ተበግሶ ወሲደን ይነጥፉ ከምዘለው ሓቢሮም ብፍላይ ምምሃር ምስትምሃር ምችውን ስሓብን ንምግባር ዝተፈላለዩ መምሃሪ ሓገዛት ብምስራሕ ተምሃሮ ትምህርቶም ብክልስ ሓሳብ ጥራሕ ዘይኮነስ ብተግባር ተደጊፉ ንኽቐርብ ኣብ ሓደ ክፍሊ እስካብ  ዝዓይነቶም መምሃሪ ሓገዛት ሰሪሖም ዘምህሩ መምህራን ከምዘለውን እዚ ፅቡቅ ተመኩሮ ኣብቲ ወረዳ ናብ ዘለዋ 60 ኣብያተ ትምህርቲክጋፋሕ ከምተገብረ ሓቢሮም፡፡ኣብዚ ወረዳ ቅድም ክብል ብርክት ዝበሉ ተምሃሮ ዝወድቁሉን ዘቋርፁሉን ተርእዮ ከምዝነበረን ኣብያተ ትምህርቲ   ሕ/ሰብን ብዝመስረትዎ ስጡም ርክብን ተምሃሮ ነኒባዕሎም ብዝካይድዎ ዘለው ናይ ምትሕግጋዝ መንፈስ ዝለዓለ ውፅኢት ዘመዝግቡ ተምሃሮ ምፍራይ ከምተኻእለ ገሊፆም፡፡ተሳትፎ ሕ/ሰብ ኣብ ትምህርቲካብ እዋን ናብ እዋን እንዳወሰኸ ይኸይድ ከምዘሎን ብደረጃ ወረዳ ልዕሊ ሓደ ሚልየን ብር ብገንዘብ፣ ኣብ ምስራሕ መምሃሪ ክፍልታት፣ ሽንቲ ቤት፣ ሓፁር ቤት ትምህርቲጨንፈር ማእኸል፣ ቤተ-ንባብ ብምስራሕ ፅሬት ትምህርቲንምርግጋፅ ዘለዎም ደገፍ እንዳርኣዩ ከምዝርከቡ ሓቢሮም፡፡
