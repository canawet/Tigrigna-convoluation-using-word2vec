ማሕበር ቤተ-መጻሕፍትን ሓበሬታን
ኤርትራ፡ ሓበሬታ ናብ ፍልጠት ንምቕያር
ኣብ ዝሕግዝ ንጥፈታትን ውህደትን፡
ብ28 ለካቲት ኣብ ኣስመራ ዓውደ-ዘተ
ኣካዪዱ።
ኣብ’ቲ ወከልቲ ዝተፈላለያ
ሚኒስትሪታትን ሃገራውያን ማሕበራትን
ዝተረኽቡሉ ዓውደ-ዘተ፡ ፕረዚደንት
ማሕበር ኣቶ ክፍሎም ሚኪኤል፡
ሰረት ፍልጠት ምስ ታሪኽ ሕትመት
ብዝተኣሳሰር መዐቀኒ ከምዝዕየር ጠቒሱ፡
ወዲ-ሰብ ኣብ ዝሓለፈ ኣማኢት ዓመታት
ኣብ ህይወትን ምቹእነታን ርኡይ ለውጢ
ንምምዝጋብ ብዘካየዶ ጻዕሪን ናይ ምህዞ
ማሕበር ቤተ-መጻሕፍትን ሓበሬታን ዓውደ-ዘተ ወዲቡ
ንጥፈታትን፡ ኣብ መዋእል ኮምፕዩተርን
ኢንተርነትን ከምዝበጽሐ ኣረዲኡ።
ኣብ’ቲ ዓውደ-ዘተ፡ ፍልጠትን
ኣፍራይነትን፡ ፍልጠትን ስሉጥነትን፡
ሓበሬታን ፍልጠትን - ብመንጽር
ጽልዋኦም ኣብ ቁጠባዊ፡ ማሕበራዊ፡
ፖለቲካውን ባህላውን መዳያት፡
ከምኡ’ውን ቴክኖሎጂን ሓበሬታን ኣብ
ምድላብ ፍልጠትን ምምሕያሽ መነባብሮን
ዘለዎ ኣስተዋጽኦን ምሕደራ ፍልጠትን
ኣብ ዝብሉ ዛዕባታት መጽናዕታዊ
ጽሑፋት ቀሪቡ።
ኣብ ሚኒስትሪ ትምህርቲ ዋና
ዳይረክተር ክፍሊ ምርምርን ምምዕባል
ዓቕሚ-ሰብን፡ ኣቶ ጴጥሮስ ሃይለማርያም፡
እቲ ዓውደ-ዘተ - ነቲ ፍልጠትን ሞያን
ዝዓጠቐ ሕብረተ-ሰብ ንምህናጽ ዝሰላሰል
ዘሎ መደባት ዘነቓቕሕን ዝድርዕን
ብምዃኑ፡ ንወደብቲ ኣካላት ሞጒሱ።
ኤሪና ዝተወከሰቶም ተሳተፍቲ -
ዶክተር ሓሊማ መሓመድን መምህር
ተመስገን ስዩምን፡ ኣብ ምእካብ ሓበሬታን
ፍልጠትን ዝጸንሐ ባህሊ ኣብ ምዅስኳስን
ምምዕባልን፡ ከምኡ’ውን ፍልጠት ኣብ
ምስግጋር ሓጋዚ ምዃኑ ብምሕባር፡ ከምዚ
ዓይነት ዓውደ-ዘተ ክቕጽል ተላብዮም።