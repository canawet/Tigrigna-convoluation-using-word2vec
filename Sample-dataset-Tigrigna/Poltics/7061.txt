ኣብ ላዕለዋይ
መንግስታዊ ጽፍሒ
ስሎቫክያ ልዑል ናይ
ብልሽውና ተግባራት
ከምዘሎ እትገልጽ
ሱዛና፡ ኣብ መሪሕነት
ኣብ እትጸንሐለን
ዓመታት ብልሽውና
ንምቅላስ ኣበርቲዓ
ከምእትሰርሕ’ያ ቃል
ትኣቱ።
ዝሓለፈ ዓመት ኣብ መንግስቲ ስሎቫክያ
ተፈጺሙ ዝተባህለ ብልሽውና ዘቃለዐት ሓንቲ
ጋዜጠኛ’ታ ሃገር፡ ጠንቁ ብዘይተነጽረ ምኽንያት
ተቐቲላ ከምዝጸንሐት ጸብጻባት ይሕብሩ።
ስሎቫክያ ናጽነታ ካብ እትእውጅ ጀሚሩ፡
ንዓቃባዊ ሰልፊ’ታ ሃገር ዝውክል ፖለቲከኛ
ክዕወት ሱዛን ካፑቶቫ ናይ መጀመርታ
ከምዝዀነት ምንጭታት ዜና ሓቢሮም።
ኣብታ ኣባል ዩሮዞን ዝዀነትን 5.4
ሚልዮን ዜጋታት ዝነብሩላን ስሎቫኪያ
ዝፍጸም ብልሽውና እናሳዕረረ ብምምጻኡ፡
ኣብ ስልጣን ዝጸንሐ ሰልፊ ናይታ ሃገር
ኣብ ህዝቢ ዝነበሮ ደገፍ ከምዝነከየ እዩ
ዝንገር።
ስሎቫክያ ኣብ 1993 ካብ ቺኮስላቫክያ
ነበር ተፈልያ እያ ናጽነታ ኣዊጃ።
ዝሓለፈ ቀዳም ኣብ ዝተኻየደ ፕረዚደንታዊ
ምርጫ ስሎቫክያ፡ ሱዛና ካፑቶቫ ዝተባህለት
ፖለቲከኛ ተዓዊታ።
ብመሰረት ወግዓዊ ጸብጻብ ኮሚሽን
ምርጫ’ታ ሃገር፡ ኣብ ዝተኻየደ ካልኣይ
ዙርያ ምርጫ፡ ኣንጻር መንግስታዊ ሕጹይ
ዝተወዳደረት ሱዛና ካፑቶቫ፡ ካብቲ ድሮ
ዝተቘጽረ 98 ሚእታዊት ድምጺ፡ 58.3
ሚእታዊት ረኺባ’ያ ተዓዊታ። በዚ ድማ እታ
ኣቐዲማ ጠበቓ ኰይና ዝሰርሐት ጓል 45
ዓመት ፖለቲከኛ ኣብ ስሎቫክያ ናይ ፈለማ
ጓለንስተይቲ መራሒት ክትከውን በቒዓ።
ኣብቲ ምርጫ ተወዳዲሩ ዘይሰለጦ ማሮስ
ሰፍኮቪች ብወገኑ፡ ስዕረቱ ተቐቢሉ ነታ ኣባል
ዓቃባዊ ተቓዋሚ ሰልፊ ዝዀነት ፖለቲከኛ
ናይ ዮሃና መልእኽቲ ከምዘመሓላለፈላ
ቢቢሲ ሓቢሩ።