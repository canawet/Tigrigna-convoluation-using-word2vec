ነቶም ክልተ ሓለፍቲ መንገዲ ምስ ቀተሎም ተታሒዙ። ነቲ ዘካየዶ መስርሕ ኣብ ቆብዑ ብዝኣሰራ ካሜራ ብቐጥታ ቪደዮ እናቐረጸ፡ ናብ ተኸታተልቲ ኢንተርነት ከም ዘሕለፎ ተፈሊጡ ኣሎ። እቲ ሕሉፍ ዓሌታዊ ስምዒት ዝነበሮ ጀርመናዊ፡ ከም ናቱ ዓይነት ስምዒት ዝነበሮም ሰባት ብምልዕዓል፡ ኣብ ልዕሊ ‘ካልኦት’ ዝብሎም ወገናት ናይ ጽልኢ ኣረኣያ ክዝርግሕ ዕላማ ከም ዝነበሮ ሰብመዚ ይገልጹ። ፖሊስ ብጥይት ወጊኡ ምስ ሓዞ፡ ትማሊ ናብ ቤት-ፍርዲ ከም ዝቐረበ ተሓቢሩ። ብመሰረት ሕጊ እታ ሃገር፡ መንነት ናይቲ ውልቀ ሰብ ስለ ዝስተር ብቐዳማይ ስሙ ጥራይ ‘ስቴፈን’ ተባሂሉ ከም ዝጽዋዕ ኮይኑ ኣሎ። ኣብ ጀርመን፡ እምነት ኣይሁድ ዘለዎም ኣስታት 200 ሽሕ ዜጋታት ከም ዘለዉ ጸብጻባት ይሕብሩ። ወይ ቀመማት ሒዘን ዝተረኽባ ምዃነን ተፈሊጡ። እተን ደቂ-ኣንስትዮ፡ ኣብ መገሻ ወይ ቅድሚ መገሻ ዝተላለያኦ ሰብ፡ “ሓዝለይ” ኢሉ ዝህበን ኣቕሓ፡ ብሕጊ ክልኩል ዝዀነ ቀመማዊ ነገር ወይ ደረቕ ተኽሊ ሒዙ ይጸንሕ። እቲ ሰብ (ዋና) ከኣ - መገሻኡ ኣቋሪጹ ካብተን ዘሰከመን ደቂ-ኣንስትዮ ይፍለ። ተፍቲሽ መዓርፎ ነፈርቲ እንድሕር ሓሊፈን - ሓበሬታ ዝህብ ሰብ ይጽበየን እዩ። እንተደኣ ተረኺበን ከኣ፡ ክሳብ ሞት ዘብጽሕ ፍርዲ ይጽበየን። ኣብ መገሻ፡ ናይ ካልእ ሰብ ኣቕሓ ብፍላጥ ይኹን ብግርህና ዝቕበላ “መጽዓኛ ኣባቕል” እናተባህለ ዝጽወዓ ኣዋልድ፡ ብመሰረት ሕጊ ሓያሎ ሃገራት ኤስያ፡ ብዘይ ምሕረት ብማሕነቕቲ ከምዝቕጽዓ ምንጭታት ይሕብሩ። ብዘይካ ማሌዥያ፡ ኣብ ደቡብ ኤስያ ዝርከባ ሓያሎ ሃገራት፡ ካብ ዝተወሰነ ዓቐን ንላዕሊ ከም ሓሽሽ ወይ ዝዀነ ናርኮቲክ ሒዙ ዝተረኽበ ሰብ፡ ብሞት ከም ዝቐጽዓ ይፍለጥ። ዝዀነ ሰብ ኣብ ግዜ መገሻ ካብ ዝፈልጦ ይኹን ብሃንደበት ካብ ዝተላለዮ ሰብ ዝቕበሎ ናይ “ተማልኣለይ” ኣቕሓ፡ ኣጠራጣሪ ዝዀነ ነገር ከም ዘይብሉ ኣቐዲሙ ከረጋገጽ ከም ዘለዎ፡ ሃገራት ደቡብ ኤስያ ብቐጻሊ ንተሳፈርቲ ከም ዘጠንቅቓ እዩ ዝግለጽ።ኣብ ወጻኢ ዝነብሩ ኤርትራውያን፡ ኣብ ሃገሮም ወፍሪ ብምግባር ተረባሕቲ ዝኾኑሉ መንገዲ ንምፍጣር ዝዓለመ - ብ6 ጥቅምቲ ኣብ ቦሎኛ-ኢጣልያ ኣኼባ ተኻዪዱ። ሓላፊ ህዝባውን ኮማውን ጉዳያት ኣብ ኢጣልያ፡ ኣቶ ግርማይ ሃብተሚካኤል፡ ብዛዕባ‘ቲ መንግስቲ ኤርትራ ኣብ ኤርትራውያን ኣብ ወጻኢ፡ ኣብ ወፍሪን ዕድላቱን መብርሂ ተዋሂቡዎም ወጻኢ ዝነብሩ ዜጋታት ኣብ ቁጠባ ሃገሮም ኣበርክቶ ንኽገብሩ ዝዓለመ ወፍርን ኣገባባቱን፡ ከምኡ‘ውን ወፍሪ ዝግበረሎም ጽላታትን ቅጥዕታትን ዝርዝራዊ መብርሂ ሂቡ። ኣቶ ግርማይ፡ ዓቕምን ትሕዝቶን ዜጋታት ኣብ ግምት ብምእታው፡ ኣብ ቀጻሊ ረብሓ ዘለዎም ጽላታት ሕርሻን ምስናዕን፡ ንውሽጥን ንሰደድን ዓሊሞም ክሰርሑ ዕድላት ተራሕዩ ከምዘሎ ኣረዲኡ። ኣብ ጀርመን ድማ፡ ካብ 21 ከተማታት ዝመጹ ሓለፍትን ወከልትን ማሕበረ-ኮማት ዝተሳተፍዎ፡ ንኤርትራዊ ውዳበታትን ልምዓታዊ መደባትን ዘደንፍዕ ኣኼባ፡ ብ5 ጥቅምቲ ኣብ ከተማ ፍራንክፈርት ተቓኒዑ። ኣብ‘ቲ ኣኼባ፡ ኣብ ኣቃውማ፡ ተልእኾን ህሉው ኩነታትን ማሕበረኮማት ዓሚቚ ዘተ ድሕሪ ምክያድ፡ ንዘለናዮ መድረኽ ዝበቅዕ ምትዕርራይ ንምግባር፡ ውሁድ ኮማዊ ሓይሊ ንምፍጣር፡ ንብድሆታት ህንጸት ሃገር ብንቑሕ ተሳትፎ ንምግጣም. . . ዘኽእል ኣገባብ ኣሰራርሓ ንምትእትታው፡ ሓደ መርሓ-ጐደና ክዳሎ ኣብ ምርድዳእ ተበጺሑ። ኣብ ኣውስትራልያ እውን፡ ጠቕላሊ ቈንስል ኤርትራ ኣቶ መሓሪ ተኸስተ፡ ብ5 ጥቅምቲ ንኤርትራውያን ነበርቲ ከተማ ብሪዝቤን ኣብ ዘካየዶ ሰሚናር፡ ዜጋታት ማሎም ብምውፋር ተረባሕቲ ጸጋታት ሃገሮም ዝኾኑሉ ዕድላት ተጣጢሑ ብምህላዉ፡ ተሳትፎኦም ከዕዝዙ ኣዘኻኺሩ። 