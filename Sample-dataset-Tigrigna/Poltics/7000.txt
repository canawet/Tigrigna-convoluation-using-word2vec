እብ ወዚር ኻርጅየት አሰይድ
ዑስማን ሳልሕ ወጌምያይ ርኢስ አሰይድ
የማኔ ገብረኣብ ለትከወነ ዉቁል ልኡክ
ኤርትርየ፡ እት ዮም 3 ማርስ እት
አልቃህራ ምስል ወዚር ኻርጅየት መስር
አሰይድ ሳምሕ ሹክሪ አመሕበረ።
እተ ህድግ ክልኢቶም ለጀሃት፡
እት አደቀቦት ናይ ክልኢተን ጀሃት
ሽርከት ሰዳይት፡ ክምሰልሁመ ናይ ሕበር
አሀምየት ለቡ ነሀር ኒል፡ ቀር አፍሪቀ
ወመንጠቀት በሐር ቀየሕ ለኸስስ
ቅደይ እንዴ ሀረሰው ህድግ ረሓብ
ወደው።
ክልኢቶም ለጀሃት እብተውሳክ፡
እትለ መንጠቀት ክሉቅ ለህለ ተጠዉራት
ውቁል ልኡክ ኤርትርየ እት መስር፡ ሶማልየ ወስዑድየ ዝያረት ሽቁል ሰጅል
ሰኒ እብ ዓመት፡ ሄራር ወቀይ ሰላም
ኤረትርየ ወአቶብየ ህዬ እብ ፍንቱይ
ሐቆለ ሐመደው፡ ናይ ክልኢቱ ለጀሃት
መትዓዋን እንዴ ትመቃረሐ እት ቅደይ
መንጠቀት እግል ወቀሎቱ ትፋሀመው።
ሐቆ እሊመ ለውቁል ወፍድ
ኤረትርየ፡ ዮም 6 ኣብሪል ሐቆ አዝህር
እት መዲነት ሞቃዲሾ ምስል ርኢስ
ፈደራላይት ጀምሁርየት ሶማልየት
መሐመድ ዐብዱላሂ ፈርማጆ እንዴ
ትዋጅሀ ሀድገ።
እተ ዲብ ዴዋን ሕኩመት ‘ቪለ
ሶማልየ’ ለገብአ ህድግ፡ ዲብ አደቀቦት
ዕላቀት ኤረትርየ ወሶማልየ፡ ወሄራረ
መዓወነት እቅትሳድ መንጠቀት ወናይ
ሕበር አህምየት ለቡ ጋራት እቱ ለረከዘ
ህድግ ወደው።
ውቁል ወፍድ ኤረትርየ፡ ዲብ
ሶማልየ ዝያረት ሽቅል እግል ሊዴ
መዲነት ሞቃዲሾ ዲበ አተ እተ ኢነት፡
ወዚር ካርጅየት ሶማልየ አሕመድ
ዒሴ ዳውድ ወብዕዳም ሰብ መዝ
ትከበተዉ።
እምበል እሊመ ለእብ ወዚር
ኻርጅየት ኤረትርየ አሰይድ ዑስማን
ሳልሕ ወጌምያይ ርኢስ አሰይድ የማኔ
ገብረኣብ ለትመረሐ ውቁል ልኡል
ኤርትርየ፡ ማሌ-ለሀ እት መዲነት
ርያድ ምስል ወዚር ኻርጅየት ስዑድየ
ኢብራሂም ዐብደልዐዚዝ አልዐሳፍ እንዴ
አመሕበረ ሀድገ።
ክልኢቶም ለጀሃት፡ እት አደቀቦት
መሳልሕ ሕበር ወእግል ልትነሰእ
ለወጅቡ ምስዳር ትፋሀመው።
ለዉቁል ልኡክ ኤርትርየ ወወዚር
ኻርጅየት ስዑድየ እብተውሳክ እብ
ኽሱስ ተጠዉራት መንጠቀት ቀር
አፍሪቃ ወበሐር ቀየሕ ህድግ ወደው፣
ዉቁል ልኡክ ኤረትርየ እት ስዑድየ
እተ ጸ’ኔሕ እተን አርበዕ አምዕል፡ ምስል
ዉቁላም ሰብ-ሰልጠት ስዑድየ ወኬስአት
ረአስ ማል ክምስለሁመ ምስል ጃልየት
ኤረትርየ ህድግ ወዴ ህለ።
ለወፍድ ውቁል፡ እት ጅምሁርየት
ሶማልየ ለወደየ ዝያረቱ እንዴ አትመማቱ
ስዑድየ ኣቲ ለሀለ።