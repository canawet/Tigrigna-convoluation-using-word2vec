ኣብ ፍሎኔሮ እትጽዋዕ ኢጣልያዊት ከተማ፡ ኣብ
ቀጽሪ ኣብያተ-ክርስትያናትን፡ ህዝባውያን ህንጻታትን
መግቢ ምብላዕን መስተ ምስታይን ክልኩል’ዩ።
ኣብ ደሴት ፉጂ ጥራይ ነብስኻ ኴንካ ምሕንባስ፡
ብሕጊ የሕትት’ዩ። ኣብ ከተማ ባርሴሎና ከኣ በኪኒ
- መሓንበሲ ክዳን - ተኸዲንካ ኣብ ጎደናታት
ክትዛወር ኣይፍቀደካን’ዩ።
ኣብ ግሪኽ ዓው ኢልካ ምስሓቕ፡ 10 ዩሮ
ከቕጽዓካ’ዩ።
ኣብ ሲንጋፖር፡ ኣብ መሬት ጡፍ ምባልን
ማስቲካ ምሕያኽን ብኸቢድ የቕጽዕ።
ኣብ ዴኒማርክ፡ ካብ’ቲ ብመንግስቲ’ታ ሃገር
ዝተዳለወ 7 ሽሕ ኣስማት ወጻኢ ንውሉድካ ካልእ
ስም ከተውጽኣሉ ኣይፍቀደካን’ዩ። ነዚ ሕጊ ክጥሕሱ
ዝደልዩ ወለዲ ብቝዕ መረዳእታ ብምቕራብ፡ ካብ
ቤት-ፍርዲ ፍቓድ ክረኽቡ ኣለዎም።