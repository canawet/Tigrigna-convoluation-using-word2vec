ኣብ ንኡስ ዞባ ጊንዳዕ፡ ኣብ ምብራኽ
ንቕሓትን ምድንፋዕ ውዳበታትን
መንእሰያት ሰራሕተኛታት ከምኡ’ውን
ተሳታፍነቶም ኣብ መደባት ልምዓት
ዘተኰረ ሰሚናራት ተኻዪዱ።
ኣብ ፋብሪካ ጽርበት ዕንጸይትን
ሓጺንን ደንጎሎን ቤት-ትምህርቲ
ተሓጋገዝቲ ነርስ ጊንዳዕን ኣብ
ዝተኻየደ ሰሚናራት፡ ሓላፊ ሃማመተኤ
ዞባ ሰሜናዊ ቀይሕ ባሕሪ መንእሰይ
እድሪስ ዑስማን፡ መንእሰያት
ኣካዳሚያውን ሞያውን ዓቕሚታቶም
ብምምዕባል፡ ተሳትፎኦም ኣብ ሃገራዊ
መደባት ከዕዝዙ ኣዘኻኺሩ።
መደባት ልምዓት ንምዕዋት፡ ወለንታዊ
ተሳትፎ መንእሰያትን ምውህሃድ ኣካላት
መንግስትን ግንባርን ኣገዳሲ ምዃኑ
ጠቒሱ ድማ፡ ማሕበር ነዚ ንምስማር
ይሰርሕ ከምዘሎ ሓቢሩ።
ብተመሳሳሊ፡ ኣብ ንኡስ ዞባ ፎሮ
ንተመሃሮ ማእከላይን ካልኣይን ደረጃ
ኣብ ዝተኻየደ ኣኼባ፡ ተወዳደርቲ
ተመሃሮ ንምፍራይ ዝካየድ ጻዕሪታት
ክዓዝዝ መዘኻኸሪ ቀሪቡ።