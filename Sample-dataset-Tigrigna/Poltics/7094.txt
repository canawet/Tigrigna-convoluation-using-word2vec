ነቲ በዓልን ህሉው መድረኽ ሰላምን
ዘንጸባርቕ ስነ-ጥባባዊ መደባት እውን፡
በቶም ቀያሕቲ ዕንባባን ብውልቀ-
ሰባትን ቀሪቡ እዩ።
ንክብሪ እቶም ቀደም ኣብ ሳሕል
ንእስነቶም ዘብለዩ፡ ኣብ ውግእን
ምምሕዳር ህዝብን ተዋፊሮም
ተዋጊኦም ዘዋግኡ፡ ክሳብ ሎሚ ካብ
ጐድኒ ሳሕልን ህዝባን ዘይተፈልዩ፡
ከካብ ዘለዉዎ ስራሓትን ቦታታትን
ብድሮ ነቲ ዝኽሪ ንምጽምባል
ናብ ናቕፋ ዝተጐዓዙ ልዕሊ 50
ዝኾኑ ኣባላት ጀማሂር ሳሕል-ነበር
እተደርፈት ዜማ ምስ ተቓልሐት፡
እቶም ኣባላት ማሕበር ብምሉኦም
ናብ’ቲ ጎልጐል ብምውራድ እዮም
ሓጐሶም ብሳዕስዒት ገሊጾም።
እዞም ካብ 1974 ጀሚሮም ኣብ
መላእ ሳሕል ብሓፈሻ፡ ኣብ ናቕፋን
ከባቢኣን ድማ ብፍላይ ተመዲቦም
ዝነጥፉ ዝነበሩ ኣባላት ህዝባዊ
ምምሕዳር (ጀማሂር)፡ ብማሕበር ካብ
ዝጥርነፉ ንደሓር፡ ሓደ ዓመት እውን
ከየብኰሩ - ምናልባት እንተ ኣብኰሩ
ድማ ብፍሉጥ ምኽንያት፡ ዓመታዊ
ኣብ ከም’ዚ እዋናት ናብኡ እናኸዱ
እዮም ዝኽሮም ዝጽምብሉ።
እዞም ተጋደልትን ሓፋሽ ውድባትን-
ነበር፡ “በቃ፡ ደጊምሲ ናጽነት ካብ
ተረኽበ ደኣ. . . ከነዕርፍ እባ ገለ. .
.” ከይበሉ፡ ምስ’ቲ ቀደም ብንእሰነቶም
ዝተላለዩዎ ህዝቢ ሳሕል ንምውዓል፡
ኣብ’ቲ ክቡር ዝኽሪ ንምስታፍ ከካብ’ቲ
ዘለዉዎ እዮም ደበኽ ዝብሉ። 