ኣባላት ማሕበረ-ኮም ኤርትራውያንነበርቲ እስራኤል፡ ንደበስ ስድራ ሰማእታት ከምኡ’ውን ኣብ መደባት ሃገራዊ ማሕበር
ሓርበኛታት ስንኩላን ኲናት ኤርትራ ዝውዕል - ብድምር ልዕሊ 221 ሽሕ ዶላር ኣበርኪቶም። ካብ’ቲ ብመገዲ ኤምባሲ ኤርትራ ናብ ሚኒስትሪ ዕዮን ማሕበራዊ ድሕነትንዝተላእከ ገንዘብ፡ እቲ 201 ሽሕን 562ን ዶላር ንስድራ ስዉኣት፡ እቲ ዝተረፈ 19 ሽሕን 650 ድማ ንሃገራዊ ማሕበር ሓርበኛታት ስንኩላን ኲናት ዝተወፈየ እዩ። እቶም ዜጋታት፡ ብ23 ለካቲት ኣብ ዝገበሩዎ ርክብ፡ ንስድራ ስዉኣትን ሓርበኛታት ስንኩላንን ኣብ ዝድግፍ ንጥፈታት ክሳተፉ ሕልናዊ ዕግበት ከምዝፈጥረሎም ብምግላጽ፡ ንዝለዓለ ኣበርክቶ ውዳበኦም ኣሐይሎም ከምዝሰርሑ ኣረጋጊጾም።
ፈጻሚ ጉዳያት ኤምባሲ ኤርትራ ኣብ እስራኤል፡ ኣቶ ሰሎሞን ክንፈ፡ ኣብ’ታ ሃገር ዝነብሩ ዜጋታት በብእዋኑን በብውዳቤታቶምን ንዘካይዱዎ ዘለዉ ንጥፈታት ሞጒሱ።ፕረዚደንት ኣመሪካ ዶናልድ ትራምፕ፡ ሰራዊት ቱርኪ ናብ ሶርያ ሰጊሩ ኣንጻር መሻርኽቲ ኣመሪካ ዝነበሩ ኩርዳውያን መጥቃዕቲ ከካይድ መንገዲ ብምኽፋቱ፡ ዝቃወሙ ዘለዉ ኣባላት ባይቶ ኣመሪካ፡ ኣብ ልዕሊ ቱርኪ ቁጠባዊ እገዳ ክመሓላለፍ ይጽውዑ ከምዘለዉ ተፈሊጡ። ካብ ሰልፊ ሪፓብሊክ ዝዀኑ 29 ኣባላት ባይቶን ሓያሎ ኣባላት ሰልፊ ዲሞክራስን፡ ኣብ ልዕሊ ቱርኪ ቁጠባዊ እገዳ ክግበር ዝእዝዝ ሕጊ ከጽድቑ ይዳለዉ ከምዘለዉ ሮይተር ይሕብር። ኣደ-መንበር ሰልፊ ሪፓብሊካን ሊዝ ቸኒ፡ ቱርኪ ኣንጻር ፈተውቲ ኣመሪካ ዝዀኑ ኩርድ ብሰንኪ ዘካየደቶ “ምሕረት ኣልቦ መጥቃዕቲ” ተሪር ሳዕቤን ከም ዝጽበያ ኣፍሊጣ ኣላ። ደገፍቲ ትራምፕ ዝዀኑ ኣባላት ሰልፊ ሪፓብሊካን ንስጉምቲ መራሒኦም ካብ ተቓወሙ፡ መቐናቕንቱ ካብ ዝዀኑ ኣባላት ሰልፊ ዲሞክራሲ እንታይ ክስዕብ ከም ዝኽእል ኣብ ዝቕጽል መዓልታት ዝረአ እዩ። ኣብ ሰሜን ሶርያ ዝነበረ ሰራዊት ኣመሪካ፡ ኣብ ዝሓለፈ ሰንበት ጠቕሊሉ ምስ ወጸ፡ ተቐሪቡ ዝጸንሐ ሰራዊት ቱርኪ ናይ “ሰላም ዞባ” ንምሕዛእ፡ ብደብዳብ ከበድቲ ኣጽዋር ተሰንዩ ኣጋር ሰራዊት ከም ዘእተወ ይግለጽ።
ኣመሪካ፡ መሻርኽቲ ኣመሪካ ዝነበሩ ዳዕሽ ኣብ ምድምሳስ ከቢድ መስዋእቲ ዝኸፈሉ ዕጡቓት ኩርድን ካልኦት ሓይልታት ዲሞክራሲ ዝተባህሉ ምልሻታትን ኣግዲዓ ብምውጸኣ፡ በቲ ሃንደበታዊ ምቅይያር ፖሊሲ በበይኑ ርእይቶታት ይፍኖ ከምዘሎ ይፍለጥ። እስራኤል፡ ንዶናልድ ትራምፕ ከይነቐፈት ኣብ ጎድኒ ኩርዳውያን ጠጠው ከም እትብል ኣፍሊጣ ኣላ። ቀዳማይ ሚኒስተር በንጃሚን ናትናያሁ፡ እስራኤል ንኩርዳውያን ናይ ‘ግብረ ሰናይ’ ሓገዛት ከተወፊ ድልውቲ ምዃና እውን ገሊጹ ኣሎ። ዶናልድ ትራምፕ፡ ኣብ ልዕሊ እስራኤል ዘለዎ ጽኑዕ ናይ ደገፍ መርገጺ ንጹር እኳ 
እንተዀነ፡ ሓያሎ እስራኤላውያን በቲ ንሱ ዘርእዮ ሃንደበታዊ ናይ ፖሊሲ ምቅይያር፡ ንኹሉ እንተታት ድሉዋት ምዃኖም ከም ዝገልጹ እዩ ሮይተር ዝሕብር። ቅድሚ ገለ ሳምንታት፡ ትራምፕ ንኣማኻሪ ጸጥታ ጆን ቦልተን ድሕሪ ምርፋቱ፡ ምስ ኢራን ዲፕሎማስያዊ ርክባት ክካየድ ከም ዝከኣል ኣንፈት ክህብ ምቕናዩ፡  እስራኤላውያን ፖለቲከኛታት ብተገዳስነት ይዕዘቡዎ ከምዘለዉ ምንጭታት ይገልጹ። ሓደ እስራኤላዊ ኣባል ባይቶ፡ “ኣመሪካ፡ እዚ ሕጂ እተርእዮ ዘላ ፍሉይ (ንጽል) ፖሊሲታት፡ ኣብ ቀዳማይን ካልኣይን ውግእ ዓለም ገይራቶ እንተትኸውን፡ ጀርመን ክሳዕ ሕጂ ንዓለም ትገዝእ ምሃለወት” ከም ዝበለ ሮይተር የረድእ።
