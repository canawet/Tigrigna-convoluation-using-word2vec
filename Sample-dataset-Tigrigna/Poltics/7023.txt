ንጉስ ፈረንሳ ሉዊስ
መበል16 ህጻን እንከሎ፡ ሓደ
ኣስትሮኖመር “ካብ መበል 21
ዝኾነት መዓልቲ ተጠንቀቕ።
ኣብኣ ብዘይሓለዋ ከይትጐዓዝ”
ኢሉዎ ብምንባሩ፡ ወትሩ ኣብ’ታ
ዕለት ብዘይሓለዋ ተንቀሳቒሱ
ኣይፈልጥን’ዩ። ካብኡ
ሓሊፉ’ውን፡ ኣብ’ታ ዕለት ኣብ
ቤቱ ብምዃን ዝኾነ ስራሕ
ይፍጽም ኣይነበረን። ኣብ 21
ሰነ 1791ዓ.ም ሰውራ ፈረንሳ
ብምልዕዓሉ ግና፡ ንጉስ ሉዊስ
ምስ በዓልቲ ቤቱ ተሓቢኦም
ክሃድሙ ክብሉ ኣብ ቫርኔስ
ተታሕዙ። ኣብ 21 መስከረም
1791ዓ.ም፡ ፈረንሳ ንንጉሳዊ
ስርዓት ብምስራዝ ሪፖብሊክ
ኣወጀት። ኣብ 21 ጥሪ 1793
ዓ.ም ድማ፡ ንጉስ ሉዊስ ብሞት
ተቐጽዐ።

ቪዶር ፋሲሎቭ ዝተባህለት
ሩስያዊት፡ ካብ’ቲ ሓረስታይ
በዓል-ቤታ ፋሲሎቭ ዲሜትሪ፡ 69
ቈልዑ’ያ ወሊዳ። ኣወላልዳኣ፡ 16
ግዜ ማናቱ፡ ሸውዓተ ግዜ ሰለስተ
ማናቱ፡ ኣርባዕተ ግዜ ድማ ኣርባዕተ
ማናቱ’ዩ ነይሩ።
ኩነታት ጥዕና’ታ ኣደ ክዳኸም
ብምጅማሩ ምውላድ ምስ
ኣቋረጸት፡ ልዑል ባህጊ ውላድ
ዝነበሮ ሓረስታይ በዚ ከይዓገበ፡
ብምስጢር ካብ ካልእ ሰበይቲ
ቈልዑ ወሰኸ።
ፋሲሎቭ ዲሜትሪ ካብ’ታ
ዳሕረወይቲ፡ ሽዱሽተ ግዜ ማናቱ፡
ከምኡ’ውን ክልተ ግዜ ሰለስተ
ማናቱ ብድምር 18 ቈልዑ እዩ
ወሊዱ።