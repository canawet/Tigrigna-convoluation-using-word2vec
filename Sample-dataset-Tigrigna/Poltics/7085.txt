ምክትል ፕረዚደንት ኣመሪካ ነበር
ጆ ባይደን፡ ኣብ ዝመጽእ ፕረዚደንታዊ
ምርጫ ኣመሪካ ንምውድዳር ኣብ
ዝሓስበሉ ዘሎ እዋን፡ ምስ ጾታዊ ጉዳያት
ዝተኣሳሰር ክሲ ተመስሪቱሉ።
ኣሚ ላፖስ ዝተባህለት ጓለንስተይቲ፡
ንጆ ባይደን “ቅድሚ 10 ዓመት ብዘይ
ድሌተይ ንገጸይ ብክልተ ኣእዳዉ
ሒዙኒ፡ ኣፍንጫይ’ውን ደሪዙኒ”
ብምባል’ያ ከሲሳቶ ዘላ። ንሳ፡ ጆ
ባይደን ብኢደዋኒኑ ገለ ክፋል ኣካላታ
ምትንካፉ ንደቀንስትዮ ብጾታዊ ዓይኒ
ዝጥምት ዓይነት ሰብ ምዃኑ ብምግላጽ፡
ካብ ውድድር ፕረዚደንትነት ክግታእ
ትጽውዕ።
ብመሰረት ጸብጻብ ቢቢሲ፡ ባራክ ኦባማ
ኣብ መሪሕነት ኣብ ዝጸንሓሉ ዓመታት
ምክትል ፕረዚደንት ኰይኑ ዝሰርሐ ጆ
ኣመሪካ - ምክትል
ፕረዚደንት ነበር
ክሲ ተመስሪቱሉ
ባይደን፡ ኣብዚ ሒደት ኣዋርሕ ጥራይ
ንኻልኣይ ግዜኡ እዩ ምስ ጾታዊ ጉዳያት
ብዝተኣሳሰር ክሲ ዝምስረተሉ ዘሎ።
ኣቐዲማ ሉሲ ፍሎረስ ዝተባህለት
ኣመሪካዊት፡ ኣብ ልዕሊ’ቲ ፖለቲከኛ
ተመሳሳሊ ክሲ ከምዝመሰረተት እቲ
ጸብጻብ ይሕብር። ንሳ፡ ጆ ባይደን ጐስጓስ
ኣብ ዘካይደሉ ዝነበረ እዋን “ኣብ ርእሰይ
ስዒሙኒ” ክትብል’ያ ከሲሳቶ።
ኣቐዲሙ ሰነተር ደላዌር ዝነበረ ጆ
ባይደን፡ ካብ 2009 ክሳብ 2017 ምክትል
ፕረዚደንት ኰይኑ ከምዝሰርሐን፡ ድሕሪ
ክልተ ዓመት ድማ ንሰልፊ ዲሞክራትስ
ወኪሉ ኣንጻር ፕረዚደንት ዶናልድ
ትራምፕ ንኽወዳደር ትጽቢት ዝግበረሉ
ምዃኑን እዩ ዝግለጽ። ምስ ባራክ ኦባማ
ብስራሕ ጥራይ ዘይኰነ ጥቡቕ ውልቃዊ
ዕርክነት ከምዘለዎ ድማ ይንገር።