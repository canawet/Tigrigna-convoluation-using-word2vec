መንግስቲ ኬንያ፡ ንመንነት ነፍሲ ወከፍ
ዜጋ እታ ሃገር ዘነጽር ሓደ ‘ምንጪ
ሓቂ’ ዝዀነ መዝገብ ክተሓዝ ከምዘለዎ
ዝተበጋገሰሉ ሓያሎ ምኽንያታት
ከምዘሎ ምንጭታት የረድኡ። ገለ ካብቲ
ምኽንያታት ብናይ ስልጣን ብልሽውና
ንዘይምልከቶም ሰባት ዜግነት ክዕደል
ስለ ዝጸንሐን ነዚ ንምቍጽጻር ከም
ዝዀነን እቶም ጸብጻባት ይገልጹ። ኣብታ
ሃገር ሓሓሊፉ ዝረአ ሽበራዊ ስረሓት
ንምክትታል ሓጋዚ ክኸውን ከም ዝኽእል
እውን ይግመት።
ነዚ ኣገባብ ዝቃወሙ ተጣበቕቲ ግና
ብሚልዮናት ዝቝጸሩ ኬንያውያን ዜግነት
ክስእኑ ከም ዝኽእሉን ውልቃዊ ሓበሬታ
ሰባት እውን ክልሕዅን መሰል ብሕትውና
ክገሃስን ከም ዝኽእል ይገልጹ።
ኣገልግሎት ባዮመትሪክ ወረቐት ኣብ
ህንድን ጃማይካን ኣብ ትግባረ ውዒሉ
ይስረሓሉ ከም ዘሎ ጸብጻባት ይሕብሩ።