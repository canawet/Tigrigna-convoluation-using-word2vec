ህንዲ፡ ፓኪስታን ዝማረኸቶ ኣብራሪ
ነፋሪት-ውግእ ዜጋኣ ክትለቆ ትሓትት
ምህላዋ ተሓቢሩ።
ፓኪስታን፡ ብቪደዮ ዝተቐርጸ ምስሊ
ናይቲ ምሩኽ ዘቃልሓትሉ ኣገባብ - ‘ስነ-
ስርዓት ዝጐደሎ’ ምንባሩ ህንዲ ገሊጻ ኣላ።
እቲ ኣብራሪ ቃለ-መሕትት ተገይሩሉ
ክምልስ እንከሎ ዝተሳእሎ ምስሊ ከም
እተፈነወ ጸብጻባት የረድኡ።
ኣብ መንጎ ክልቲአን ሃገራት ኣብ
ዝሓለፈ ቅንያት ኣብ ዝተኻየደ ደብዳብ
ነፈርቲ፡ ፓኪስታን ክልተ ናይ ህንዲ
ነፈርቲ ውግእ ወቒዓ ከም ዘውደቐት ኣብ
ዝሓበረትሉ እዋን፡ ህንዲ ሓደ ኣብራሪኣ
‘ደሃይ ከም ዘጥፍአ’ ክትገልጽ ጸኒሓ
ነይራ።
እቲ ኣብራሪ ኣብ ዝወደቐሉ ቦታ
ዝጸንሑ ገባር፡ ሒዞም ከም ዝሃረሙዎን
ወተሃደራት ፓኪስታን ቀልጢፎም ከም
ዘናገፉዎን ምንጭታት ይሕብሩ። ኣብቲ
ህንዲ፡ ዝተማረኸ ኣብራሪ
ክምለሰላ ትሓትት
ክኽፈት ከምዘይደሊ ብዓብላሊ ድምጺ
ወሲኑ። መንግስቲ ብወገኑ፡ ነቲ ረፈረንደም
ዓቢ ኣቓልቦ ከም ዝገበረሉ ብምግላጽ፡
ሰራዊት ኣመሪካ ካብ ዘለዎ ናብ ካልእ
መዓስከር ክግዕዝ ዝወጸ መደብ ግን
ከምዘይስረዝ ኣፍሊጡ ኣሎ።
ብቪደዮ ዝተቓልሐ ቃለ-መሕትት፡ ካብ
ውልቃዊ ሓበሬታ ዝሓለፈ ወተሃደራዊ
ሕቶታት ምምላሽ ከም ዝኣበየ እውን
ተፈሊጡ።
ኣብ ህንዲ ዝርከብ መሬት ካሽሚር፡
ናብ ፓኪስታን ብዕጥቃዊ ቃልሲ ክመልስ
ዝጽዕር ዘሎ - ጀይሽ ኢ-መሓመድ
ዝተባህለ ኣብ ፓኪስታን ዝመደበሩ ጉጅለ፡
ርእሰ-ቕትለታዊ መጥቃዕቲ ብምክያድ
40 ወተሃደራት ህንዲ ድሕሪ ምቕታሉ፡
ኣብ መንጎ ክልቲአን ሃገራት ወጥሪ ከም
እተላዕለ እዩ ዝግለጽ።
ቀዳማይ ሚኒስተር ፓኪስታን፡ ዒምራን
ክሃን ብተለቭዥን ኣብ ዝሃቦ መደረ፡ ምስ
ህንዲ ብቐጥታ ክላዘብ ከም ዝደሊ ድሕሪ
ምሕባር፡ ከበድቲ ኣጽዋር ኣጥሪና ስለዘለና፡
“ኣብ ስሕታን ከይንውዕል ክንጥንቀቕ
ኣለና” ምባሉ ምንጭታት የረድኡ።
ህንድን ፓኪስታንን ኣዕናዊ ኣጽዋር
ካብ ዝውንና ሃገራት ምዃነን ይፍለጥ።