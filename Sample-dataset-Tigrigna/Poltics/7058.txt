ኣብ ከተማ ደርባን - ደቡብ ኣፍሪቃ
ኣንጻር ስደተኛታት ዝቐንዐ መጥቃዕቲ
ይቕጽል ብምህላዉ ኣማኢት ወጻእተኛታት
ኣብ መደበር ነቚጣ ፖሊስን ኣብያተ
ጸሎትን ተዓቚቦም ከምዘለዉ ይግለጽ
ኣሎ።
ዜጋታት ደቡብ ኣፍሪቃ ኣንጻር
ስደተኛታት ኣብ ዘካይዱዎ ዘለዉ
መጥቃዕቲ ዛጊት ሰለስተ ሰባት ከምእተቐትሉ
ፖሊስ ናይታ ከተማ ሓቢሩ።
ብዘይካ’ዚ ኣብታ ከተማ ጎዞሞ፡ ኣባትርን
ደናጉላን ሒዞም ብጉጅለ ዝንቀሳቐሱ
ዘለዉ ዜጋታት’ታ ሃገር፡ ብወጻእተኛታት
ኣብ ልዕሊ ዝውነን ኣብያተ ንግዲን መንበሪ
ኣባይትን ናይ ዝምታን ምቅጻልን ስጉምቲ
ይወስዱ ምህላዎም ምንጭታት’ቲ ከባቢ
ገሊጾም። ዛጊት ኣስታት 100 ድኳናት
ደ/ኣፍሪቃ - መጥቃዕቲ ኣንጻር
ስደተኛታት ይቕጽል
ተዘሚቱን ተቓጺሉን
ምህላዉ ድማ ጸብጻብ
ፖሊስ የመልክት።
ፖሊስ ከተማ ደርባን
ነቲ ኣንጻር ስደተኛታት
ዝቐንዐ መጥቃዕቲ
ንምቁጽጻር ጻዕሪ ኣብ
ዘካይደሉ ዘሎ እዋን፡
ፕረዚደንት ደቡብ
ኣፍሪቃ ስሪል ራማፎዛ፡
“ድሕሪ ደጊም መንግስቲ
ነዚ ኣንጻር ወጻእተኛታት
ዝካየድ ዘሎ መጥቃዕቲ ኣይክጻወሮን እዩ”
ብምባል ኣብ ልዕሊ ናዕበኛታት ተሪር
ስጉምቲ ከምዝውሰድ ኣጠንቂቑ።
ዜጋታት ደቡብ ኣፍሪቃ ኣንጻር
ወጻእተኛታት ዝቐንዐ ተደጋጋሚ ግጭትን
ናዕብን ከምዘካይዱ ዝፍለጥ ኰይኑ፡ ኣብ
2015 ኣብ ከተማታት ጆሃንስበርግን
ደርባንን ብዝተኻየደ መጥቃዕቲ ሸውዓተ
ሰባት፡ ኣብ 2008 ድማ ልዕሊ 60 ሰባት
ከምእተቐትሉ ጸብጻባት የመልክቱ።
ኣብ ደቡብ ኣፍሪቃ መጠን ሽቕለት
ኣልቦነት ልዕሊ 27 ሚእታዊት በጺሑ
ከምዘሎ ዘነጸረ ጸብጻብ ቢቢሲ፡ ሓያሎ
ሽቕለት ዝሰኣኑ ዜጋታት’ታ ሃገር ኣብ
ልዕሊ’ቶም ስራሕ ዘለዎም ወጻእተኛታት
ቅንእን ጽልኢን ከምዘሕደሩ ይግለጽ።