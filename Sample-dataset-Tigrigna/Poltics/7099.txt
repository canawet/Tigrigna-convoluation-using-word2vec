ኣብዚ ቅንያት እዚ፡ ጋምቢያ ኣብ መንጎ
ሃገራት ኣፍሪቃ ናጻ ንግድ ክካየድ ዘኽእል
ውዕል ብምፍራም መበል 22 ሃገር ከም
ዝዀነት ተሓቢሩ።
ብመጋቢት 2018 ኣብ ኪጋሊ ርእሲ
ከተማ ሩዋንዳ ኣብ መንጎ መራሕቲ
ሃገራት ኣፍሪቃ ብእተገብረ ምርድዳእ፡
ኣብ ኣፍሪቃ ናይ ናጻ ንግዲ ቀጽሪ
ክምስረትን ብውሑድ 22 ሃገራት
እንድሕር ፈሪመን ከኣ ትግባረ ክጅምርን
ተሰማሚዐን ምንባረን ይፍለጥ።
እቲ ቀጽሪ፡ ኣብ ኣህጉር ኣፍሪቃ
ዝርከብ ኣስታት 1.7 ቢልዮን ህዝቢ
ብንግድ ብምጥርናፍ ኣብ ዓለም ዝገዘፈ
ናጻ ዕዳጋ ከም ዝኸውን ተፈሊጡ
ኣሎ።
ብመሰረት እዚ ብኮሚሽን ሕብረት
ኣፍሪቃ ዝብገስ ዘሎ ናጻ ዕዳጋ ኣፍሪቃ፡
እተን ሃገራት ኣብ ሓድሕደን ቀረጽ
ዝጎደሎ ወይ ቀረጽ ኣልቦ ንግድ
እናኣካየዳ ኣብ ዓለም ዝዓበየ ናጻ ዕዳጋ
ከም ዝምስርታ ይግለጽ።
እዚ ዕዳጋ ክሳብ 2030 ኣብ ዘሎ ግዜ
ብ 7 ትሪልዮን ዶላር ዝግመት ናይ
ስራሕ ዕድላት ከም ዝፈጥር ምንጭታት
የረድኡ።