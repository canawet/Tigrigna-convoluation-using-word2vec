ከም’ቲ ኣብ ዝተፈላለያ፡ ብፍላይ ድማ
ኣብ ዝማዕበላ ሃገራት ዝግበር በብግዜኡ
ገማግም ንባሕርታት ይኹን ካልእ ማያዊ
ኣካላት ምጽራይ እውን ናይ ሓዋሩ ፍታሕ
ክኸውን ከም ዘይክእል ድሮ ቅቡል ኰይኑ
ኣሎ።
ባላንቺናታት ኣብ ዝተፈላለዩ ኣጋጣሚ
ዝህቡዎ ኣገልግሎት ክቋረጽ እንተ ዀይኑ፡
መተካእታኦም ምቕራብ፡ ኣቀላጣፊ ባእታ
ክኸውን ይኽእል። ስለ’ዚ ኸኣ፡ እዞም
ብኣካባቢ ዝሓምሙ ሰባት ይኹኑ ትካላት፡
ከም መተካእታ ዝኸውን ኣማራጺታት
የቕርቡ እዮም። ሰብ ካብ ባላንቺናታት
ወጻኢ ውራዩ ከማዕርግ፡ ክዘናጋዕ፡ ክሕጎስ.
. . ዝኽእለሉ ብዙሕ መንገድታት ከም
ዘሎ ይገልጹ። ኣብ ብዓላት፡ ናይ ሓጎስ
ይኹን ናይ ዝኽሪ ኣጋጣሚታት፡ ከም
ፍታሕ ኢሎም ዘቕርቡዎም ድማ፡ ኣብ
ክንዲ ባላንቺናታት ምፍናዉ፡ ብዓፍራታት፡
ባንዴራታት፡ ባነራት፡ ባና ብርሃን፡ ትልታል
ወረቓቕቲ፡ ንዝኽሪ ዝኸውን ገረብ
ምትካል፡ ንጽጉማት ብምሕጋዝ’- ከበሮ .
. . እዮም።
ባላንቺናታት ኣብ ሰማያት ከንሳፍፉ ካብ
ምርኣይ ንላዕሊ ዝህቡዎ ጥቕሚ የለን።
ስለ’ዚ ኸኣ ንኣከባቢ በከልቲ ዘይኰኑ ነገራት
ኣብ ሰማይ ከም ዘንሳስፍፉ ብምግባር፡ ማዕረ
ባላንቺናታት ክንዘናግዓሎም ዘይከኣለሉ
መንገዲ የለን። ኣብ ሃገርና’ኳ፡ ብወረቐት
(ዓለል ፈለል) ናይ ምጽዋት ልምዲ ኣሎ።
ብሓቂ ኸኣ፡ እዚ መዘናግዒ ብዝተፈላለዩ
መንገድታት ንኽትካእ ዝቐለለ ይመስል።