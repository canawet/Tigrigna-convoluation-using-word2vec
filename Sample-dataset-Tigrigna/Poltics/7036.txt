ኣብ ደሴት ኦኪናዋ - ጃፓን ዝርከብ
መዓስከር ኣመሪካ፡ ካብ ጥቓ ከተማ ናብ
ካልእ ስፍራ ክግዕዝ ዝቐረበ መደብ፡
ብህዝቢ እታ ደሴት ተቓውሞ እኳ
እንተገጠሞ፡ መንግስቲ ጃፓን ግና በቲ
ዘውጸኦ መደባት ከምዝቕጽል ኣፍሊጡ።
ኣብ ካልኣይ ውግእ ዓለም ጃፓን
ብውግእ ምስ ተሳዕረት ብዝተገበረ
ወተሃደራዊ ስምምዕ፡ ልዕሊ 40 ሽሕ
ዝግመት ሰራዊት ኣመሪካ ኣብ ጃፓን
ዓስኪሩ ከምዘሎ ይግለጽ። መብዛሕትኦም
ከኣ ኣብ ደሴት ኦኪናዋ ከም ዝርከቡ
ጸብጻባት የረድኡ።
ህዝቢ እታ ደሴት ኣብ ዝገበሮ
ረፈረንደም፡ ካልእ ሓድሽ መዓስከር ክኽፈት ከምዘይደሊ ብዓብላሊ ድምጺ
ወሲኑ። መንግስቲ ብወገኑ፡ ነቲ ረፈረንደም
ዓቢ ኣቓልቦ ከም ዝገበረሉ ብምግላጽ፡ ሰራዊት ኣመሪካ ካብ ዘለዎ ናብ ካልእ
መዓስከር ክግዕዝ ዝወጸ መደብ ግን
ከምዘይስረዝ ኣፍሊጡ ኣሎ።