ኣብ መንጎ ፕረዚደንታት ኣመሪካን
ሰሜን ኮርያን፡ ኣብ ሃኖይ ርእሰ-ከተማ
ቬትናም ትማሊ ክካየድ ዝወዓለ ዝርርብ፡
ብዘይ ስምምዕ ከም እተበተነ ጸብጻባት
ሓቢሮም።
ንፕረዚደንት ኣመሪካ ዶናልድ ትራምፕ
ዝጠቐሱ ምንጭታት፡ ሰሜን ኮርያ ቁጠባዊ
እገዳታት ክለዓለላ ብምጥላባ እዩ’ቲ ዘተ
ኣብ ስምምዕ ክበጽሕ ዘይከኣለ።
ሰሜን ኮርያ ኣብ 2017 ተደጋጋሚ
ፈተነ ሚሳይላትን ኑክሌራዊ ቦምብን
ድሕሪ ምክያዳ፡ ብድፍኢት ኣመሪካ
ኣብ ልዕሊኣ ተሪር ቁጠባዊ እገዳ ከም
እተመሓላለፈ ይፍለጥ።
ፕረዚደንት ኪም ጆን ኡን፡ ኣብ
ያንግቦይን ዝተባህለ መደበር ንዝርከብ
ማእከል ምርምር ኑክሌር ከዕኑዎ ከም
ዝኽእል ብምሕባር፡ ኣቐዲሙ ግዳ ቁጠባዊ
እገዳታት ክስረዝ ምጥላቡ ምንጭታት
የረድኡ።
ክልቲኦም መራሕቲ ብጽቡቕ መንፈስ
ሃኖይ - ርክብ መራሕቲ ኣመሪካን
 ሰ/ኮርያን ብዘይ ስምምዕ ተበቲኑ
ከም እተፈላለዩ ዝሕብሩ ምንጭታት፡
ኣብቲ ኣኼባ ዝተኻየደሉ ሆቴል
ንዝተቐረበ ምሳሕ ከም እተሓሰሙን
በብመንገዶም ከም ዝኸዱን የረድኡ።
ሰሜን ኮርያ እተካይዶ ምርምር መደባት
ኑክሌር - ብምሉኡ ክቋረጽ እንድሕር
ኰይኑ፡ ኣመሪካ ንደቡብ ኮርያን ጃፓንን
እትገብረለን ናይ ምክልኻል ጽላል ካብቲ
ከባቢ ክእለ፡ ናይ ሰሜን ኮርያ ትጽቢት
ከምዝዀነ ጸብጻባት የረድኡ።
ምስ’ዚ ብዝተተሓሓዘ፡ ኣብ ፕዮንያንግ
ርእሲ-ከተማ ሰሜን ኮርያን ኣብ ከተማ
ዋሽንግተንን ቤት-ጽሕፈት ርክባት ክኽፈት
ከም ዝተሰማምዑ ተፈሊጡ። እቲ ቤት-
ጽሕፈት እንተ ደኣ ተኸፊቱ ኣብ መንጎ
ክልቲአን ሃገራት ዝምድናታት ክመሓየሽ
ዘኽእል መሰጋገሪ ስጉምቲ ከም ዝኸውን
ይግመት።