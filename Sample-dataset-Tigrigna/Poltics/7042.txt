ህንዲ ኣብ ውሽጢ ፓኪስታን ብነፈርቲ
ውግእ ዝተሰነየ ደብዳብ ከምዘካየደት
ማዕከናት ዜና ናይቲ ዞባ ኣጋዊሐን።
መንግስቲ ህንዲ ኣብ ዘውጸኦ መግለጺ፡
እቲ ደብዳብ ነፈርቲ ኣብ ውሽጢ
ፓኪስታን ንዝርከብ መሰልጠኒ መዓስከር
ዕጡቓት ‘ጃይስ ኢ መሓማድ’ ንምውቃዕ
ብዝብል ዕላማ ከምዝኾነ ሓቢሩ። በቲ
ኣብ ልዕሊ መሰልጠኒ መዓስከር እተኻየደ
ደብዳብ ነፈርቲ ሓያሎ ናይቲ ጉጅለ
ዕጡቓት ከምዝቐተለት ህንዲ ትገልጽ።
ፓኪስታን እቲ መጥቃዕቲ ንልኡላውነታ
ዝግህስ ብምዃኑ መልሰ ግብሪ ክትወስድ
ከምእትግደድ ኣፍሊጣ ኣላ። ኣብቲ
ዞባ ዘለዉ ኣሸበርቲ ብሓባራዊ ጻዕሪ
ንምጥፋኦም ክሰርሓ ዝጽውዑ ውሑዳት
ኣይኮኑን። ስለዝኾነ ህንዲ ንልኡላዊ
ግዝኣት ፓኪስታን ብምጥሓሳ ብዙሕ
ነቐፌታ ክስንደወላ ይስማዕ። ብኻልእ ሸነኽ
ድማ ምግሃስ ልኡላዊ መሬት ዘይኮነ ነቲ
ሽበራዊ ጉጅለ ትብሎ ንምጥፋእ ትወስዶ
ዘላ ስጉምቲ ብምዃኑ ዘኽስሳ ከምዘይኮነ
ዘረድኡ ኣለዉ።
ፓኪስታን ብወገና ነፈርቲ ውግእ ህንዲ
‘ባላኮት’ ኣብ ዝተባህለ ልኡላዊ መሬታ
ከምዝደብደባ’ያ ትኸስስ። በዚ ድማ መልሰ-
ግብሪ ናይቲ ደብዳብ “ኣብ ዝመረጽኩዎ
ሕነይ ክፈዲ’የ” ብምባላ ሓያል መጥቃዕቲ
ከይትፍኑ’ዩ ዘስግእ። እዘን ሃገራት
ኣዕናዊ ኑክሌሳዊ ኣጽዋር ካብ ዝውንና
ሓያሎ ዓመታት ኣቚጺረን ኣለዋ። ኣብ
መንጎአን ዝኽሰት ግጭት ነቲ ዞባ ጥራይ
ዘይኰነ ክንዮኡ ዝኸይድ ኣሉታዊ ጽልዋ
ከምዝህሉዎ ብዙሓት ተንተንቲ የረድኡ።
ዝመጽእ ግንቦት ኣብ ዝካየድ ባይቶኣዊ
ምርጫ ህንዲ ደገፍ ንምርካብ ኣብ ስልጣን
ዘሎ ሰልፊ’ታ ሃገር ኣንጻር ፓኪስታን
ዝዓለመ ተሪር ስጉምቲ ክውሰድ ክጕስጕስ
ከምዝኽእል ጸብጻባት ይሕብሩ። ይኹን
ደኣ’ምበር ፓኪስታን ነቲ ብህንዲ ዝተኻየደ
መጥቃዕቲ፡ ወተሃደራዊ ወጥሪ ምእንቲ
ከየስዕብ ብምባል ዘይወተሃደራዊ ነቝጣ
ከም ዝወቕዐት’ዩ ዝንገር። ሚኒስተር ጉዳያት
ወጻኢ ህንዲ፡ ሃገሩ ነቲ ናይ ፓኪስታን
መጥቃዕቲ ሓላፍነት ብዘለዎ ኣገባብ ምላሽ
ክትህበሉ ምዃና ተረድእ።