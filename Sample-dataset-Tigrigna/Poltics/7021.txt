ኣብ 1998ዓ.ም፡ ልክዕ ፍርቂ
ለይቲ’ዩ። ጆን ማክወል ዝተባህለ ካብ
ተናበይቲ ጐደና ስኮትላንዳዊት ከተማ
‘ኣደንበራ’፡ ካብ’ቲ ዝዘንብ ዝነበረ
በረድ ንምህዳም፡ ኣብ’ቲ ስግሩ ዝነበረ
መካነ-መቓብር ‘ኪርኪላንድ’ ክዕቈብ
ናብኡ ኣበለ። ነቲ ሓጹር ዘሊሉ ናብ
ውሽጢ ምስ ኣተወ፡ እንትርፎ ናይ
ሓደ ከቢብ ቅርጺ ዘለዎ ጋህሲ፡ ማዕጾ
ናይ ካልኦት ኩሉ ተዓጽዩ ጸንሖ።
ጆን ብዘይምውልዋል ናብ ውሽጢ’ቲ
ጋህሲ ኣተወ።
ካብ’ታ ጸባብ ፍኒስትራ ናይ’ቲ ጋህሲ
ዝሰሉኽ ዝነበረ መብራህቲ ተሓጊዙ፡
ናብ ታሕቲ ዝወርድ መሳልል ምስ
ተዓዘበ፡ ብምህንጣይ ናብ ታሕቲ
ወረደ። ኣብኡ፡ ኣርባዕተ ሳንዱቕ ሬሳ
ጸንሖ። “ገለ እንተረኸብኩ” ብምባል
ነቲ ሓደ ሳንዱቕ ከፈቶ። እንትርፎ
ዝነቐጸ ኣዕጽምቲ፡ ካልእ ኣይረኸበን።
ነታ ካልአይቲ ክኸፍታ ምስ ፈተነ
ግን፡ እቲ ደው ኢሉሉ ዝነበረ ቦታ
ሃደሽ ብምባሉ፡ ናብ ታሕቲ ጸደፈ።
ናይ ኣማኢት ሰባት ኣስከሬን ዝርከቦ
ካልእ ጋህሲ።
ኣብ ህንዲ፡ መቕርብካን መሓዙትካን
ስለ’ቲ ዝገበሩልካ ሰናይ ተግባራት
“የቐንየለይ” ምባል ቅቡል ኣይኰነን።
ባህሊ ህንዲ ንዝተጸገመ ወገንካ
ምርዳእ ዘገድድ ብምዃኑ፡ መዓልትኻ
ሓሊኻ ኢኻ ኣብ ጸገሙ ብምድጋፍ
እትኽሕሶ’ምበር፡ “የቐንየለይ”
እንተኢልካዮ ግን፡ ምስ ጓኖት ሰሪዕካዮ
ኣለኻ ማለት’ዩ። ነቲ ‘ጓና’ ዝዀነካ ሰብ
ግን፡ “ዳሃንያቫድ” ወይ ድማ “ኡርዱ
ሽሁክርያ” ብምባል ተመስግኖ።
ኣብ ሩስያን ሃንጋርን ተዓዲምካ
ናብ ሓንቲ ስድራ ምስ እትኸይድ፡
ባኮ ቸኮላታ ወይ ድማ ሕቋፍ
ዕንባባ ምምላእ ልሙድ ተርእዮ’ዩ።
እንተዀነ ግን፡ ብጫ ሕብሪ ምልክት
ሓዘንን ሕማቕ ዕድልን ብምዃኑ፡
ብጫ ዕንባባ ክትማላእ የብልካን።
ብዝሒ’ቲ ዕንባባ ድማ ናብ ክልተ
ዝምቀል ክኸውን የብሉን። እዚ፡
ሓዘንተኛታት ንምብጻሕ ጥራይ ኢኻ
እትጥቀመሉ።
ኣብ ቀቢላ ማሳይ ጠልጠል ዝበላ
ነዋሕቲ ኣእዛን ከም መለክዒ ጽባቐ’የን
ዝቝጸራ። ኣዋልድ ማሳይ ኣእዛነን
ብምስቋር ነቲ ነዃል ንምግፋሕ፡ ካብ
ስኒ ሓርማዝ ዝተዳለወ ናይ እዝኒ
የእትዋሉ’ሞ፡ ብዝተፈላለዩ ስርሓት
ዕንቍ፡ ሓጺን፡ ጨዓ፡ ጨንገርን
ጸጸርን ይስልማኦ። እታ ዝነውሕ
ጠልጠል ዝበለ እዝኒ ዘለዋ ጎርዞ ድማ፡
ቀልጢፉ ንመርዓ ይሰልጣን ብዙሕ
ትግዘምን።
ምንዋሕ ታሕተዋይ ክፋል እዝኒ፡
ኣብ ኢንዶኔዥያዊት ቀቢላ ዳያክ
ከም ምልክት ጽባቐን ሃብትን ስለ
ዝቝጸር፡ ህጻናት ገና ኣብ ንኡስ
ዕድሚአን ኣእዛነን ብምስቋር ነቲ
እዝኒ ናብ ታሕቲ ዝመጥጥ ክብድ
ዝበለ፡ ካብ ሓጺን ዝተሰርሐ ናይ
እዝኒ የእትዋሉ።