ዋዕለኛታት፡ ዝበዝሐ ካብ’ቲ ኣብ
ደሴታት ዳህላክ ዝነበረ ጥንታዊ
መሳርሒታትን ዝተወቕረ ጽሑፋትን
ከም እተዘምተ፡ ኣብ ልዕሊን መዓሙቚን
ባሕሪ ዝነበራ መራኽብ እውን ተመሳሳሊ
ዕጫ ስለዘጋጠመን፡ ነቲ ተሪፉ ዘሎ ኣሰር
ንምዕቃብ ቅልጡፍ ግብራዊ ስጒምቲ
ምውሳድ ከምዘድሊ ኣገንዚቦም።
ኣመሓዳሪ ዞባ ሰሜናዊ ቀይሕ ባሕሪ
ብሪጋደር ጀነራል ተኽለ ልብሱ፡ ኤርትራ
- መሬታን ባሕራን ብስነ-ጥንታዊ
ኣሰራትን ሓድግታት ሓርነታዊ ቃልስን
ሃብታም ምዃኑ፡ ዝነበረ ውሁብ ኩነታት
ኣብ ግምት ብምእታው ግዳ - ክዕቀቡ
ዝግብኦም ከምዘይተዓቀቡ ኣረዲኡ።
ምምሕዳር ዞባ፡ ምስ ዝምልከቶም ኣካላት
ብምትሕብባር፡ ብቐንዱ ኣብ ምብራኽ
ንቕሓት ዘተኰረ ንጥፈታት ከሰላስል
ተበጊሱ ከምዘሎ ብምሕባር ከኣ፡ ሓይሊ
ባሕሪን ክኢላታት ጥልቀትን እጃሞም
ከልዕሉ ተላብዩ።