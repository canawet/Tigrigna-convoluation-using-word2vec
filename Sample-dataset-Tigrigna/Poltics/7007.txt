ብመሰረት እዚ ንምኽባር ልዕልነት ሕጊ፣ ሰላም ህዝቢ ንክህወኽ ዝገበሩ ኣካላት ናብ ሕጊ ንምቕራብ፣ ዝተመዛበሉ ዜጋታት ናብ መረበቶም ኣብ ምምላስን እግሪ ኣብ ምትካልን ከምኡ እውን ዜጋታት ብዘላቕነት ኣብ ኩሉ ከባቢታት ብሰላም ምንቅስቓስ ዝኽእልሉ ውሕስነት ኣብ ምሃብ መማረፂ ዘይብሉ ተግባር ክኸውን ከምዝግባእ ሓቢሩ ክብል ኤፍ ቢ ሲ ሓቢሩ። ኢትዮጵያ ራኢ ፓርቲ፤ ዲሞክራሲያዊ ፓርቲ ሕብረት ኦሮሞ ፤ ሕብረት ሓምለዋይ ከዋኽብቲ ደቡብ፤ ትንሳኤ ኢትዮጵያ፤ ቤት ምኽሪ ስግግር ኢትዮጵያን ውድብ ኢትዮጵያችንን ኣብ እዋናዊ ጉዳይ ሃገርና አመልኪቶም መግለፂ ሂቦም ኣለው፡፡አዞም ሽድሽተ ውድባት ሃገርና ኣብ መግለፂኦም መንግስቲ ኢትዮጵያ ልዕልነት ሕጊ ከኽበርን ንኹሉ ዘሳተፈ መድረኽ ክፈጥርን ፀዊዖም፡፡ዜጋታት ካብ ቦታ ናብ ቦታ ተዘዋዊሮም ሃፍቲ ናይ ምፍራይ መሰሎም ንምርግጋፅ ልዕልነት ሕጊ ክኽበር ኣለዎ ዝበሉ እዞም ውድባት  ፖለቲካ መንግሰቲ ተታሒዝዎ ዘሎ መግለላይ ዝኾነ ምንቅስቓስ ጠጠው ብምባል ንኹሉ ዝሓቁፍ መድረኽ ክፈጥር ምፅዋዖም ፀብፃብ ዋልታ የመላኽት፡፡መራሒ ሰሜን ኮርያ ኪም ጆንግ ኡን ኣብ ምጥፋእ ኒኩለራዊ ኣፅዋር ቆራፅነት እነተዘይነብረን ነይሩ ናብ ቬትናም ኣይንመፃእኹን ክብሉ ገሊፆም፡፡ፕሬዝደንት ኤሜሪካ ዶናልድ ትራምፕ ድማ  እዚ ታሪኻዊ ርክብ ምኽንያት ብምግባር ኣብ ዋሽንግተን መዓልቲ ደስታ ክነኽብር ኢና ክብሉ ምግላፆም ዝተፈላለዩ  ማዕኸናት ዜና ፀብፂቦም፡፡ኣብ ሰኔጋል ዝተካየደ ፕረዝዳንታዊ መረፃ ማኪሶል ንካልኣይ ጊዜ ተዓዊቶም፡፡እቲ መረፃ ኣርባዕተ ተናሓናሕቲ ውድባት ዘሳተፈ ኮይኑ ማኪ ሶል 58 ሚኢታዊ ቀዳማይ ሚኒስተር ዝነበሩ ኤድሪሳ ሴክ 20 ሚኢታዊ ኣብ ቁፅፅር ስርዓት ግብሪ እታ ሃገር ይሰርሑ  ዝነበሩ ኦስማን ሳኮ 15 ሚኢታዊ  ድምፂ ረኺቦም፡፡ሶል ክዕወቱ ዘኽኣሎም ምክንያት እታ ሃገር ናብ ዘሐሸ ብርኪ ዲሞክራሲ ምብፃሖም፤ ኣብ ምግፋሕ ማሕበራዊ ግልጋሎት ማለት መንገዲ ኣየር ባቡር ኣስፋልቲ መንገዲ ትኹረት ምሃቦም እዩ፡፡ተናሓናሕቲ ውድባት ማኪ ሶል ህዝባዊ ተቀባልነት ዝነበሮም ውድባት ከይሳተፉ ገይሮም ዝብል ኪሲ የቕርቡ እኳ እንተሃለው ዓለም ለኸ ተዓዘብቲ መረፃ ሕብረት ኣውሮፓ እቲ ከይዲ መረፃ ቡሱል ዲሞክራሲ ከብሉ ምግላፆም ፈረንሳይ 24 ጠቂሱ ደረሰ ብርሃነ ፀብፂቡ፡፡
