ደራሲ ፊልም ዝኾነ ኢስተር ግሪን-ዉድ፡ ኣብ ልዕሊ
ጋብላ ፍሉይ ዝኾነ ኣጠማምታ እዩ ነይሩዎ። ኢስተር
ግሪን-ዉድ፡ ብዛዕባ ጋብላ ኣብ ዝተሓተተሉ፡ “ኣነ ኣብ
ኣዝዩ ውዑይ ማይ እየ ዝእለኽ። ካብ ምሒር ዋዒ፡
ቆርበተይ ንኽምለጥ ቁሩብ እዩ ዝተርፎ። ሽዑ’ዩ ድማ
ሓሳባት ዝፍልፍለለይ” ኢሉ መሊሱ። ናይ በንጃሚን
ብሪተን፡ ካብ ናይ ካልኦት ኣገባብ ‘ፍልይ’ ዝበለ እዩ
ነይሩ። ጋሕጋሕ ምድሪ ተንሲኡ፡ “ከት-ከት!” ኣብ
ዝብል ማይ ይእለኽ’ሞ፡ ምሸት ቅድሚ ምድቃሱ
ድማ፡ ብሃፋኡ ጥራይ “ዘሽሉቕ” ውዑይ-ማይ
ይእለኽ። ብቕብኣኡ ኣብ ዘመናዊ ቅዲ ቅብኣ ስም
ዘትረፈ ፕየረ ቦናርድ፡ እታ ብስምን ምስልን በዓልቲ-
ቤቱ ዝኾነት ማርታ ዝቐብኣ ቅብኣ፡ ኣብ ጋብላ ኮይኑ
እዩ ዛዚሙዋ። መዓስ እዚ ጥራይ!?፡ እታ ኣብ’ታ
ቅብኣ ዘላ በዓልቲ-ቤቱ’ውን፡ ኣብ ጋብላ ተኣሊኻ ከም-
ዘላ ገይሩ እዩ ዘስፈራ።
ብድሕሪ መጋረጃ ናይ ኣብ ጋብላ ምእላኽ ዘሎ
ሽሑር ግን እንታይ እዩ ኢልኩም ትሓስቡዶ!?።
ፕሮፌሰር ኣሊስ ፍላርቲ፡ ናይ ስነ-መትኒ ተመራማሪት፡
ብዛዕባ ጥቕሚ ናይ ኣብ “ጋብላ ምእላኽ” መልሲ
ኣሎኒ እያ ትብል (ንሳ’ውን፡ ነዚ ርኽበት ኣብ ጋብላ
ፊንግ ሹ ዝጽዋዕ ፍልስፍና ቻይና፡ እቲ ኣብ ዓመተ
ልደት ዝዀነ ሰብ ዘሎ ናይ መወዳእታ ቁጽሪ፡ ብዛዕባ
ባህሪያቱ ብዙሕ ከም ዝገልጽ’ዩ ዝኣምን።
እዚ ፍልስፍና፡ ኣብ ሓሙሽተ ባእታታት ማለት
ማይ፡ ሓዊ፡ ማዕድን፡ ዕንጸይቲን መሬትን ዝምርኰስ
ኰይኑ፡ እዞም ባእታታት ኣብ ባህሪያት ዝዀነ ሰብ
ልዑል ጽልዋ ከም ዘለዎም’ዩ ዝኣምን’ሞ፡ ሓቅነቱ
ንምርግጋጽ ምስ ባህሪያትና ነወዳድሮ።

ተኣሊኻ ዳህሲሳቶ ክትከውን ትኽእል’ያ ዝብል ግምት
ኣሎኒ!)። ንነዊሕ ግዜ ኣብ ማይ ምእላኽ፡ ንመትንታትካ
“ፈታቲሑ” ዙረት ደምካ ዑደቱ ብግቡእ ስለ ዘካይድ፡
ዝኾነ ጸቕጢ ክስመዓካ ኣይክእልን እዩ። ካልኣይ
ነገር’ውን፡ ኣብ ጋብላ እንተ ተኣሊኽካ፡ ሰብነትካ ካብ
ባይታ ተፈልዩ ስለ ዘንሳፍፍ፡ ኣመና “ባህ” ዘብል
ክስተት ኮይኑ ክስመዓና ይኽእል!። ካብ ታሪኻዊ
ተርእዮ፡ ኣብ ጋብላ ምእላኽ “ጠቓሚ” ኮይኑ ስለ-
ዝተረኽበ፡ ጋብላ፡ ሓድሽ ስም ተጠሚቓ ትርከብ፣
“ጫጫሒት ሓሳብ!”።