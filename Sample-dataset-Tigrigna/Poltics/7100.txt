ካብ ኣፍሪቃ ናብ ኣመሪካ ይካየድ ኣብ ዝነበረ
ንግዲ ጊላ፡ ኣብታ ናይ መወዳእታ ጽዕነት ካብ
እተወስዱ ኣፍሪቃውያን፡ መንነት ናይታ ድሕሪ
ኩሎም ብህይወት ዝተረፈት ጊልያ ኣብዚ ቅንያት
እዚ ከም እተፈልጠ ተሓቢሩ።
ኣብ መዛግብቲ፡ ብግዙኣት ገላዩ ኣብ ዝካየድ
ናይ ሕርሻ ስፍራታትን ዝተኻየደ ነዊሕ ዓመታት
ዝወሰደ መጽናዕቲ፡ ካብ ምዕራብ ኣፍሪቃ
ዝተጨውየት ረዶሺ ዝተባህለት ግዝእቲ ክሳብ
1937 ብህይወት ምጽናሓ ተፈሊጡ።
ብመሰረት እቲ ሰነዳት፡ እታ ጓል ኣብ 12
ዓመታ ሎሚ በኒን ተባሂላ ካብ እትጽዋዕ ሃገር
ተጨውያ ከም እተወስደትን ኣብ ኣመሪካ ኣብ
እትርከብ ክፍለ ሃገር ኣላባማ ተሸይጣ ኣብ ናይ
ሕርሻ ስፍራታት ተገልግል ምንባራን ተፈሊጡ።
ካብ በኒን ናብ ኣመሪካ ክትውሰድ እንከላ ምስ
ኣስታት 100 ዝዀኑ ግዙኣት ሰብኡት፡ ህጻናትን
ኣንስትን ኣብታ ናይ መወዳእታ መርከብ ተጻዒና
ምንባራ እቲ መጽናዕቲ የረድእ። ረዶሺ ናብ
ኣመሪካ ምስ ኣተወት ድሕሪ ሓሙሽተ ዓመት
መሸጣ ንግዲ ሰብ ብኣዋጅ እኳ እንተተረፈ፡ እታ
ጓል ኣብቲ ዝተሸጠትሉናይ ሕርሻ ቦታ ምስራሕ
ምቕጻላ እውንእቲ መጽናዕቲ የመልክት።
ብእንኮ ስም ከም እንስሳ ዝጽውዑ ዝነበሩ
ገላዩ ኣመሪካ፡ ‘ሓራ” ድሕሪ ምውጸኦም ከም
ዝመረጹዎ ምሉእ ስም ክሕዙ ይፍቀደሎም ስለ
ዝነበረ፡ እታ ረዶሺ ትበሃል ዝነበረት ጓል እውን
ብምርጫኣ ሳሊ ስሚዝ ብዝብል ስም ክትጽዋዕ
ከም ዝጀመረት እቲ ሰነዳት የረድእ።