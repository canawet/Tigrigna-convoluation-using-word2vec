ፕረዚደንት ሰሜን ኮርያ ኪም ጆንግ ኡን ኣሜሪካ ኣብ ጉዳይ ምቁራፅ ምምዕባል ኒኩለር ዝተለሳለሰ መርገፂ ንክትሕዝ ናይ ሓደ ዓመት ገደብ ግዜ ኣቐሚጦም እናተቀንሳቐሱ ከም ዝፀንሑን ንካልኣይ ግዜ ምስ ፕሬዚደንት ኣሜሪካ ዶናልድ ትራምፕ ዝገበሩዎ ልዝብ ግና ብዘይ ስመምዕ ተዛዚሙ፡፡
ፕረዚደንት ኣሜሪካ ዶናልድ ትራምፕ ዋና ፀሓፊ እታ ሃገር ማይክ ፓምፕየ ብሓባር ኣብ ዝሃብዎ ቃል ፕረዚደንት ሰሜን ኮርያ ኪምጆንግ ኡን ምማዕበሊ ኒኩለር መላእ ብሙሉእ ከወግዱ ፀዊዖም ኣለው፡፡
ሰሜን ኮርያ እንታይ ዓይነት ስጉምቲ እያ ክትወስድ ዝብል ግና ካብ ምግላፅ ተቖጢባ ኣላ፡፡
ሜጀር ጄኔራል መሓሪ ዘውደ ኣብ ሰራዊት ምክልኻል ሃገር ብዝተፈላለዩ ብርኪታት ሓላፍነት ን37 ዓመታት ዘገልገሉ እንትኾኑ፥ ኣብ ወርሒ ሚያዚያ 2010 ዓ.ም ንዝተሾሙ ሜጀር ጀነራል ገብረ ኣድሓኖም ብምትካእ እዮም ኣብ ግዝኣት ኣቢዬ ስርሖም ብዕሊ ዝጀመሩ።
ሜጀር ጀነራል ገብረ ኣድሓኖም ኣብ ዝሓለፈ ሰሙን እዋን ሓላፍነቶም ምዝዛሞም ይዝከር።
ሜጀር ጄኔራል መሓሪ ካብ ዩኒቨርስቲ ግሪንዊች ብሪታንያ፥ ብማስተርስ ኦፍ ሳይንስ ካልኣይ ድግሪ ከምዘለዎም ይፍለጥ።
ሎሚ፡ ኣብ ዝተፈላለዩ ከተማታት ክልል ኣምሓራ ኣብ ዝተኻየድ  ሰላማዊ ሰልፍታት፡ ብዙሓት ሕቶታት ዝተልዓሉ ክኸውን ከሎ፤ ሰልፈኛታት ፕሬዝደደንት እታ ክልል ካብ ስልጣኑ ክወርድ ከም ዝሓተቱ'ውን ሓደ ካብ ኣወሃሀድቲ እቲ ሰልፊ ገሊጹ።
እቶም ሰልፈኛታት "እቲ ብደረጃ ሃገር  መጺኡ ዝበሃል ለውጥታት፡ ንህዝቢ ኣምሓራ ኣይረብሐን" ከምዝበሉ ኣይተ እንዳላማው ክንዴ ንቢቢሲ ኣብ ዝሃቦ መብርሂ ገሊጹ።
እኳ ደኣስ፡ ኣብቶም ዝሓለፉ ክልተ ዓመታት፡ ህዝቢ ኣምሓራ ዝያዳ ከም ዝተሃሰየ'ውን ኣይተ እንዳላማው ተዛሪቡ።
ኣብ ልዕሊ ተወለድቲ ኣምሓራ ንዝበጽሐ መጥቃዕትታት ድማ ኣብቲ ሰልፊ ኮኒኖምዎ።
እቲ ሰልፊ፡ ኣብ ባህርዳር፣ ጎንደር፣ ደብረ ማርቆስ፣ መርዓዊን ካልኦት ከተማታትን እዩ ተኻይዱ።
እቲ ሰልፊ ንኽካየድ ዋላኳ ካብ መንግስቲ እቲ ክልል ፍቓድ እንተዘይረኸቡ፤ መናእሰይ ሓላፍነት ወሲዶም ነቲ ሰልፊ ከምዘካየድዎ ኣይተ እንዳላማው ሓቢሩ። 
እንግሊዝ ካብቲ ገንዘባዊ ሓገዝ ብተወሳኺ ብሓደጋ ምዕልቕላቕ መንበሪኦም ዓንዮም ንዝተመዛበሉ መፅለሊ ዝውዕል  ከም እትልእኽ ዘፍለጠት እንትትከውን 33 ሽሕ ሰባት ድማ ምምዝባሎም መንግስቲ ሞዛቢክ ዕላዊ ገይሩ፡፡
ሃገራት ሞዛቢክን ታንዛንያን ቅድም ክብል ሳይክሎን ኢደይ ብዝፈጠሮ ሓደጋ ምዕልቕላቕ ውሕጅ ንብዙሓት ሰባት ሕልፈተ ሂወትን ምዕናው ንመንበሪ ኣባይቲን ምዃኑ ይዝከር፡፡
ሕዚ እውን ድሕሪ ሽድሽተ ሰሙን ኣብ ሞዛምቢክ ዝተፈጠረ ኣውሎ ንፋስ ሳይክሎን ኬንዝ ሓደጋ ዝበፅሐ እትኸውን ዘጊድ ድማ ኣብታ ሃገር ልዕሊ 600 ሰባት በቶም ዝተፈጠሩ ሓደጋታት ህይወቶም ምሕላፉ ሲቲጂኤን ፀብፂቡ፡፡
ኣብ ዝተፈላለዩ ከባቢታት እዛ ሃገር ሰባት ኣብ ምምዝባል፣ ኣካል ኣብ ምጉዳልን ህይወት ሰብ ኣብ ምጥፋእን ዝተሳተፉ ውልቀ ሰባትን ጉጅለታትን ዝውሰድ ስጉምቲ ቅልጡፍ ክኸውን ከምዘለዎ ቤት ምኽሪ ወከልቲ ህዝቢ ፌደራላዊት ዴሞክራሲያዊት ሪፐብሊክ ኢትዮጵያ ኣተሓሳሲቡ።
ኣብ ዝተፈላለዩ ከባቢታት ኢትዮጵያ ብዝተፈጠሩ ጎንፂታት ናይ ዝተመዛበሉ ዜጋታት ደምፂ ዘካተተ ፀብፃብ ሎሚ መዓልቲ ናብቲ ባይቶ ቀሪቡ። 
ኣካቢ እቲ ግብረ ሓይሊን ምክተል ቀዳማይ ሚኒስትርን ፌዴሪኢ ኣይተ ደመቀ መኮነን፥ እቲ ፀብፃብ ሚዛናዊ ምዃኑን ዘድሊ መረዳእታታት ከምዘካተተን ምርግጋፆም ተዛሪቦም።
ስለዝኾነ 400 ሰባት ጉዳዮም ብቤት ፍርዲ ከምዝተትሓዘ ብምሕባር፥ ተጠርጠርቲ ንከይተሓዙ ከለላ ዝገብሩ ክልላት ከምዘለዉ ድማ ተዛሪበን።
እቲ ፀብፃብ ዘቕረበ ጉጅለ፥ ኩሎም ክልላት ጥፍኣት ዝፈፀሙ ኣካላት ናብ ሕጊ ኣብ ምቕራብ ትኹረት ክገብሩ ከምዝግባእ ኣተሓሳሲቡ።
እቲ ፀብፃብ፣ ኣብ ክልል ትግራይ፣ ደቡብ፣ ኦሮሚያን ኣምሓራን ዝርከቡ 17 ዞባታት ብምውካል ኣብ 27 መዓስከራት ገፀርን ከተማን ዝተገበረ ዳህሳስ ዘካተተ እዩ። ፍልፍልና ኤፍ ቢ ሲ እዩ።
ፕሬዚዳንት ፌዴሪኢ ሳህለወርቅ ዘውዴ ኣብ መኽፈቲ እቲ ፎረም ኣብ ዝገበርኡ ዘረባ፥ እቲ መድረኽ ኣብ ለውጢ ንዘሎ ቀጠና ቀርኒ ኣፍሪካ ልዑል ረብሓ ኣለዎ ኢለን።
ብመሰረት እዚ ጣና ፎረም ተለዋዋጥነት ባህሪ ፖለቲካ ምብራቕ ኣፍሪካ ዝዳህሰሰ ምዃኑ ፅቡቕ እዩ ኢለን።
እዚ ድማ ርክብ ሃገራት ምብራቕ ኣፍሪካ ኣብ ምምሕያሽ ጥራሕ ዘይኮነስ ሓዱሽ ርክብን ውህደትን ኣብ ምፍጣር ከምዝሕግዝ ኣብሪሀን።

ኢትዮጵያ ምስ ኤርትራ ዘለዋ ርክብ ምምሕያሻ ርክብ ሃገራት እዚ ቀጠና ኣብ ምጉልባት ከምዝሕግዝ እውን ተዛሪበን።
ኣብ ደቡብ ሱዳን ንዘለዉ ተፃባእቲ ሓይሊታት እዋን ሽግግር ብ6 ኣዋርሕ ምንውሑ እውን ኣፍሊጠን።

ኣቦ መንበር ኮሚሽን ሕብረት ኣፍሪካ ሙሳ ፋቂ መህመት ብግዲኦም፥ መራሕቲ ኢትዮ-ኤርትራ ሰላም ኣብ ምምፃእ ዝገበርዎ ኣስተዋፅኦ ንኢዶም።
ርክብ ክልቲአን ሃገራት ድሕሪ ብዙሕ ዓመታት ምጥንኻሩ ንምምሕያሽ ሰላምን ድሕንነትን ቀርኒ ኣፍሪካ ከምዝሓገዘ ድማ ኣብሪሆም።
