ሞዴላት
(1) ሓደ ሰብ፣ ንስለ ንግዳዊ ረብሓ
ወይ ብሕታዊ ፊናንስያዊ መኽሰብ
ኪብል፥
(ሀ) ንህዝቢ ብዜታልል ኣገባብ፣
ንናይ ካልእ ሰብ መፈለጥታ ወይ
መለለዪ ምልክታ ወይ ኣዋጅ
መበቈል ናይ ዝዀነ ፍርያት፡
ኣቕሑ ወይ መዐሸጊኦም፡ ንግዳዊ
ይኹን ኢንዱስትርያዊ ወይ ሕርሻዊ
ዚግህስ፣ ዚቐድሕ ወይ ዘይኰነ
ኸሎ ቅቡል ኰይኑ ከም ዚሓልፍ
ዚገብር፣
(ለ) እቲ መፈለጥታ ዝተጋህሰ፣
ዝተቐድሐ፣ ብዘይከውን ተቐባልነት
ዝረኸበ ወይ ብዘይ ግቡእ ዝጠበቐ
ምዃኑ እናፈለጠ፣ ኣብ ትሕትቲ
መፈለጥታ እቲ ፍርያት ወይ
ኣቕሑ ዚሸይጥ ወይ ንመሸጣ
ዜቕርብ፡ ካብ ወጻኢ ዜእቱ ወይ
ዝሰድድ፡ ኣብ ዕዳጋ ዚዝርግሕ ወይ
ዚቕርብ፣
(ሐ) ኣብ ትሕቲ ከምዚ ዝመስል
መፈለጥታ ኣብ እጀታኡ ናይ ዘለዉ
ፍርያት ወይ ኣቕሑ መበቈሎም
ምእዋጅ ዚኣቢ፣
(መ) ብህሉው ሃገራውን
ኣህጕራውን ስምምዓት ብግቡእ
ንዝተሓለዉን ዝተመዝገቡን
ኢንዱስትርያዊ ንድፍታት ወይ
ሞዴላት፣ መሰሎም ዝተሓለወ
ምህዞታት ወይ መስርሓት
ብዚምልከት፣ ኣብ (ሀ)፡ (ለ) ወይ (ሐ)
ካብ ዝተገልጹ ንዝዀነ ዚተግበረ፣
ኣብ ደረጃ 9 ኪቢድ ገበን
ብዚስራዕን ካብ 1 ዓመት
ብዘይትሕት ካብ 3 ዓመት ድማ
ብዘይልዕል ውሱን ማእሰርቲ
ብዘቕጽዕ ገበን ምግሃስ መፈለጥታ፣
ገበነኛ ይኸውን።
(2) ኣብ ትሕቲ ንኡስ-ዓንቀጽ (1)
ዝተጠቕሰ በደል ዘቕጽዕ፣ እቲ ግዳይ
ክሲ ምስ ዘቕርብ ጥራይ እዩ።
ምግሃስ መሰል ድርሰት
ኣእምሮኣዊ ንብረት ምስ ፍርያት
ኣእምሮ ናይ ወዲ ሰብ ዝተኣሳሰር፡
ናይ ንብረት መሰል እዩ።
ኣእምሮኣዊ ንብረት ምስ ዘይኣካላዊ
ዓይነት ንብረት ዝምደብ ኮይኑ፡
ብዘይካ ኣብ ፍሉጣት ፍሉይነታት
ንደራሲኡ በይናዊ መሰላት ዘውህብ
መሰል እዩ። እዚ ናይ ዋንነት መሰል
ድማ ንወናኒ ነቲ ስነ-ጽሑፋዊ ወይ
ስነ-ጥበባዊ ስርሑ ናይ ምብዛሕ፡
ምርዓም፡ ምፍናው፡ ከምኡ’ውን
ምዝርጋሕ በይናዊ መሰል ይህቦ።
እዚ ድማ፡ ካልኦት ሰባት ካብዚኦም
መሰላት ሓደ ወይ ካብ ሓደ ንላዕሊ
ተግባራት ንኽገብሩ ፍቓድ ወናኒ
ክሓቱ ይግደዱ።