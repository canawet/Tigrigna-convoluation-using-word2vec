ገንዘብ ኣባላት ጉጅለ 20 ኣብ ጃፓን ፍኩዋካ ኣብ ዘካይድዎ ኣኼባ ኣብዚ ዓመት ዝተርኣዩ ንግዳዊ ኩናት ጂኦ ፖለቲካ ውጥጥን ንምውራድ ቁጠባ ዓለም ብኣሉታ ከም ዝፀለዩ ኣረጋጊፆም፡፡
ቁጠባ ዓለም ብሰንኪ ንግዳዊ ኩናት ኣሜሪካን ቻይናን ካብ ካለኦት እዋናት ትሒቱ ከምዝተረኸበ ኣልጄዚራ ፀሪሑ ደረሰ ብርሃነ ፀብፂቡ፡፡
ዋና ኣካያዲ ስራሕ ፌስቡክ ማርክ ዙከርበርግ ኣብ ፈረንሳይ ዑደት ብምግባር ምስ ፕረዚዳንት እታ ሃገር ተራኺቦም ኣብ ማሕበራዊ ሚድያ ዝጥቅዑ ሓላፍነት ዝጎደሎም መልእኽትታት ንምቁፅፃር ዘኽእል ሓበራዊ ዘተ ከም ዘካይዱ ተገሊፁ፡፡
አብዚ ሕዚ እዋን ፕረዚዳንት ፈረንሳይ ኢማኑኤል ማክሮንን ምምሕዳሮምን ኣብ ፌስቡክ ብዝጥቅዑ ሓሶት ዜናታት ፅዕንቶ ይፈጥረሎም ከም ዘሎ ብተደጋጋሚ ኣብ ምግላፅ ዝርከቡ እንትኾኑ፣ ብተጠቀምቲ ፌስቡክ ዝጥቅዑ ፅልኢ ዝሰብኩ መልእኽትታት ኣመራርሓ እቲ ኩባንያ መቆፃፀሪ መንገዲታት ከናድዩ ዕዮ ገዛ ክወሃቦ እዩ ተባሂሉ፡፡
እቶም ፕረዚዳንት ኣብ ፌስቡክ ዝጥቅዑ ሓላፍነት ዝጎደሎም መልእኽትታት እንትጥቅዑ ሕብረተሰብ ስለ ዘደናግሩ ብተቖፃፀርቲ እቲ ማሕበራዊ ሚድያ ኣብ 24 ሰዓታት እቲ ዝተጠቅዑ መልእኽቲታት ክለዓሉ ኣለዎም ዝብል ተሪር ቅዋም ኣለዎም፡፡
መንግስቲ ኬንያ ሙስና ፈፂሞም ኢሉ ዝጠርጠሮም 75 ሰብ ሞያ ግብሪ ኣብ ቁፀፅር ኣውዒሉ፡፡
እዚ ተግባር ቃለሲ ፀረ ሙስና ኣብ ምብራቕ ኣፍሪካ ኣብነታዊ ተግባር እዩ ድማ ተባሂሉ፡፡
ፖምፕዮ ኣብቲ ጉባኤ ዝተረኸብሉ ምኽንያት ኣብ ጉዳይ ኢራን ሕብረት ኣውሮፓ ዘለዎ ቅዋም ብምፍላጥ ቀፀልቲ ስጉምትታት እንታይ ክኾኑ ከም ዝግበኦም ንምውሳን ከም ዝነበረ ተገሊፁ፡፡
ይኹን እንበር ሕብረት ኣውሮፓ ሓሙሽተ ሓያላት ሃገራትን ኢራንን ኣብ 2015 ኣቆፃፅራ ኣውሮፓ ዝተስማዕምዕኦ ኣሜሪካ በይና ካብቲ ስምምዕነት ብምውፃእ ኣብታ ሃገር ዘንበረቶ ተወሳኺ ማዕቐብ ተቐባልነት የብሉን ብምባል ኮኒነንኦ ኣለዋ፡፡
እቲ ሕብረት አተሓሒዙ ኣሜሪካን ኢራንን ኣብ ማእኸላይ ምብራቕካብ ዝፈጥርኦ ዘለዋ ወጥሪ ወፂአን ብልዝብ ክፈትሓ ፀዊዑ፡፡
ስለዚ ኣሜሪካ ካብ ግዜዊ ስምዒት ወፂኣ ምስ  ኢራን ክትላዘብ ከም ዘለዋ ብምሕባር ኢራን እውን ተመሳሳሊ ቅዋም ክህልዋ ከም ዘሐግዝ ሕብረት ኣውሮፓ ኣፍሊጡ፡፡
ኣሜሪካ ካብ ስምምዕነት ኒኩለር 2015 ኣቆፃፅራ ኣውሮፓ ብምውፃእ ሕዚ ትወስዶ ዘላ ስጉምቲ ሃገራት ጀርመን ፣ እንግሊዝን ፈረንሳይን ተቓዊመንኦ ከም ዘለዋ ኣልጀዚራ ፀብፂቡ፡፡

ከምዝተወሰነ ቤት ፅሕፈት ቀዳማይ ሚኒስትር ፌዴሪኢ ኣፍሊጡ።


