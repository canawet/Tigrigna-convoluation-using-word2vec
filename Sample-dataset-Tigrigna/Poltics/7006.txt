ህዝብን መንግስትን ትግራይ በቶም ዘጋጥሞም ዘለው እዋናዊ ማሕለኸታት ከይተዓናቀፈ ሓድነቱ ኣጠናኺሩ ኣብ መኸታ ድክነትን ምርግጋፅ ልምዓትን ቐንዲ ወረዳ ገይሩ ብምስርሑ  ኣድማይ ለውጥታት ይምዝገብ ከምዘሎ ተሓቢሩ፡፡
ሐዚ እውን ነቶም ዓወታት ዓቂብና ዘለው ፀገማት ሰናይ ምምሕዳር ንምፍታሕ ትኹረት ተዋሂብዎ ዝሰርሐሉ ኣብ ኢንቨስትመንት መሰረተ ልምዓት ኣብ ኣወሃህባ ግልጋሎት ጣብያታትን ምስ መበል 48 ዝሳለጥ ቆፀራ ህዝቢ ኣመልኪቱ  ጋዜጣዊ መግለፂ ሂበን ኣለዋ ኣብ ናይ ሰዓት ሓደ ዜናና ብሰፊሑ ክነቕርቦ ኢና፡፡
ኣብ ከተማ ደብረ ብርሃን ህንፀቱ ኣብ 2009 ዓ/ም ዝተጀመረ ፓርክ ኢንዳስትሪ 75 ነጥቢ 4 ሚሊየን ዶላር ኣሜሪካ ወፃኢ ዝተገበረሉ እንትኾን ኣብ 75ሄክታር መሬት ዝዓረፈ እዩ።
እዚ ብ75 ነጥቢ 4 ሚሊየን ዶላር ኣሜሪካ ወፃኢ ዝተሃነፀ ፓርክ ኢንዳስትሪ 8 ሼዳት ኣለውዎ።      
ንፓርክ ኢንዱስትሪ ደብረ ብርሃን ቀዳማይ ሚኒስትር ኢትዮጵያ ዶክተር ኣብይ ኣሕመድን ፕሬዚዳንት ኬኒያ ኡሁሩ ኬንያታን መሪቆሞ ኣለው። 
ዜጋታት ኣልጀርያ ፕሬዝደንት ኣብደል ኣዚዝ ቡተፍሊካ ንቐፃሊ መረፃ ክወዳደሩ ምትላሞም ንምቅዋም ሰልፊ ወፅዮም፡፡

ብኣሸሓት ዝቑፀሩ ነበርቲ ርእሰ ከተማ ኣልጀርያ ኣልጀርስ ወዲ 81 ዓመት ፕሬዝደንት ኣብደል ኣዚዝ ቡተፍሊካ ኣብ ዝካየድ ፕሬዝዳንታዊ መረፃ ንሓምሻይ ግዜ ከም ዝወዳደሩ ምግላፆም ስዒቡ እዚ ንምቅዋም ሰልፊ ወፅዮም፡፡
እቲ ሰልፊ ተቃውሞ ካብ ግዜ ናብ ግዜ እናወሰኸ ናብ ካልኦት ከባቢታት እታ ሃገር ይስፋሕፋሕ ከም ዘሎ ኣልጀዚራ ፀበፂቡ፡፡
 ዝተወሰኑ ጋዜጠኛታት ኣልጀርያ ድማ ኣብቲ ስልፊ ከም ዝወፁ ይግለፅ ኣሎ፡፡

ነፃነትን ፖለቲካዊ ለውጥን ኣብታ ሃገር ክረጋገፅ እውን እቶም ሰልፈኛታት ከም ዝሓተቱ ተገሊፁ፡፡
ብ 1999 ዓ/ም/ፈ ዝተመረፁ ቡተፍሊካ ንከባቢ ሽድሽተ ዓመታት ኣብ ሕማም ከም ዝፀንሑ ይፍለጥ፡፡
እታ ሃገር ዝመርሕ ዘሎ ፓርቲ ግንባር  ሃገራዊ ነፃነት  ነፃን ፍትሓውን መረፃ ከም ዝካየድ ኣፍሊጡ እዩ፡፡
ፕሬዝደንት ቡተፍሊካ ህዝቢ ዝደልዮም ዕቤት ቁጠባን ምርግጋፅ ድሕንነትን ስለዘየተግበሩ ዜጋታት እታ ሃገር  ይቃወምዎም ከምዘለው እዮም ተንተንቲ ፖለቲካ ዝገልፁ፡፡
ብ 2002 ኣብ ኣልጀርያ ድሕሪ ዝተኻየደ ደማዊ ኩናት ሕድሕድ ዓለም ለኸ ተሰማዕነቶም እናቀነሰ ከምዝመፀ ፀብፃብ ኣልጄዚራ የመላኽት፡፡
ብብዙሕ መስዋእትን መጉዳእትን  ዝተተኸለ ስርዓት ፌደራሊዝምን ሕገ-መንግስትን ንምፍራስ ዝግበሩ ሽርሕታት  ጠጠው ንምባል ግደ ሙሁር ሓይሊ ሰብ ዝለዓለ ከምዝኮነ ተሓቢሩ።
ቤት ምኽሪ ሚኒስትራት 33 ነጥቢ 9 ቢሊየን ብር ተወሳኺ በጀት ኣፅዲቑ።
እቲ መጠን ገንዘብ ኣብ በጀት ዓመት 2011 ዓ.ም ዝውዕል ከምዝኾነ ተገሊፁ።
ክፍሊት ፕሮጀክትታት ንምፍፃም፣ ንቆፀራ ኣባይትን ህዝብን ዘድሊ ወፃኢ ንምሽፋን፣ ንዝርገሐ ኤሌክትሪክን ህንፀት መገዲን ፕሮጀከት ልምዓት ወርቂ ቱሉ ካፒ ዝውዕል ክፍሊት ንምፍፃም፣ ንምክልኻል ተፈጥሮኣዊ ሓደጋን ካልኦት መርሃግብርን ዝውዕል ከምዝኾነ ድማ ተገሊፁ።
ሰብኣውን ዲሞክራስያውን መሰል ዜጋታት ንምሕላው ክቡር ሂወቶም ዝሰውኡ ጀጋኑ ታሪኾም ናብ ወሉድ ወለዶ ክሰጋገር ከምዘለዎ ርእሰ ምምሕዳር ክልል ጋምቤላ ኣይተ ኡሙድ ኡጁሉ ገሊፆም፡፡
መበል 44 ምስረታ ህዝባዊ ወያነ ሓርነት ትግራይ ለካቲት 11 ኣብ ክልል ጋምቤላ ተኸቢሩ፡፡
ንሳቶም ምስ ፕሬዚዳንት ሳልቫ ኪር ማያርዲት ሰፊሕ ምይይጥ ድሕሪ ምክያድ ሰላም ኣብ ደቡብ ሱዳን ንምንጋስ ብሓባር ምስራሕ ምቕፃል ከም ዘድሊ ኣስሚሮም።
እቲ ስምምዕነት ኣብ ቀጠና ኣፍሪካ ኢኮኖሚያዊ ምትሕብበባር ብምፍጣር ሓበራዊ ተረባሕነት ዝፈጥር እዩ ተባሂሉ።
ብተወሳኺ ኣብ ከባቢያዊን ዓለም ለኻውን ጉዳያት ሓቢሮም ንምስራሕ ኣብ ዘኽእሎም ዛዕባ ብዕምቆት ከምዝዘተዩ ተዘሪቡ።
ቀዳማይ ሚኒስትር ኢትዮጵያ ዶክተር ኣቢይ ኣሕመድ ምስ ፕሬዚዳንት ኬንያ ኡሁሩ ኬንያታ ብሓባር ብምዃን ብሰንበት ናብ ኣስመራ ዝኸዱ እንትኾኑ፥ ኣብ ኣስመራ ኣብ ዝነበሮም ፃንሒት ኣብ ከባቢያዊ ዛዕባታት ብምትኳር ስሉሳዊን ክልቲኣውን ዘተ ኣካይዶም እዮም።
ኢትዮጵያ ንምኽታም እቲ ነታ ሃገር ዘብረሰ ኲናት ሕድሕድ መሪሕ ተራ ክትፃወት ምፅንሓ ይፍለጥ ከም ፀብፃብ ኤፍ ቢ ሲ።
ሩዋንዳ ኣብ ልዕሊ መንግስቲ እታ ሃገር ንዝዓመፁ ጉጅለታት ትድግፍ ኣላ ብምባል ንኡጋንዳ  ከሲሳ፡፡
ሩዋንዳ ምስ ኡጋንዳ ዘራኽባ ዶብ ከም ዝዓፀወት ተገሊፁ፡፡
ኡጋንዳ ድማ ዜጋታተይ  ብዘይሕጋዊ ኣገባብ ናብ ሃገራ ከይኣትው ኸልኺላን ኣጉላእሊኣን ብምባል ከሲሳ እያ፡፡
እቲ ንልዕሊ ሸውዓተ መዓልትታት  ዝተዓፀወ ዶብ ናብ ዲሞክራቲክ ሪፐብሊክ ኮንጎ፤ብሩንዲ፤ ኬንያን ካልኦት ጎረባብቲ ሃገራትን ዘራኸብ ስለ ዝኾነ ኣብ ቁጠባ እቲ ከባቢ ኣሉታዊ ፅዕንቶ ክፈጥር ከም ዝኽእል ተሓቢሩ፡፡
ኣብዞም ቀረባ ዓመታት ርክብ እተን ሃገራት እናሓርፈፈ ምምፅኡ ዝገለፀ እቲ ፀብፃብ እቶም ዘዋጠጥወን ጉዳያት ብልዝብ እንተዘይፈቲሐን ናብ ዝበኣሰ ወጥሪ  ከምርሓ ከም ዝኽእላ ሓቢሩ፡፡
 

