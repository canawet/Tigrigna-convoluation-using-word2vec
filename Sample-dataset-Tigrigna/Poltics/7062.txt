ኣብ ከተማ ኣስመራ፡ ካብ ወርሒ
መስከረም 2018 ዝጀመረ መስርሕ
ምትካእ መስመራት ረሳሕ ፈሳሲን
ምልባጥ ጽርግያታትን፡ ብጽቡቕ ይሰላሰል
ኣሎ።
ኣብ ኩባንያ ‘ኣስቤኮ’ ንፕሮጀክት
ጽርግያታት ኣስመራ ዝከታተል ዘሎ
ኣስመራ - መስርሕ ምትካእ መስመራት ረሳሕ ፈሳሲ ይቕጽል ኣሎ
“ፖስታ ዘይተርፍ ኣገልግሎት እዩ”
መሃንድስ ሳምሶን ጠዓመ፡ እቲ ካብ
ከባቢ ገዛ-ከኒሻ ተበጊሱ ብሹቕን ማይ-
ኣባሻውልን ሓሊፉ፡ ክሳብ ፋብሪካ ሰባር-
ጉማ ንዝተዘርግሐ ዓበይቲ መስመራት
ረሳሕ ፈሳሲ - ብሓድሽ ናይ 60 ሰንቲ-
ሜተር ሰንጣቒት ናይ ምትካእ ስራሕ፡
እኹል ዓቕሚ ማሽነሪታትን ሰብ ሞያን
ብምውፋር ይትግበር ከምዘሎ ሓቢሩ።
እቲ ፕሮጀክት፡ ምምሕዳር ዞባ
ማእከል ብዝሰልዖ ባጀት ይትግበር
ከምዘሎ ዝገለጸ መሃንድስ ሳምሶን፡ ጐድኒ-
ጐድኒ’ቲ ቱቦታት ናይ ምትካእ ስራሓት፡
ብቕጥራን ናይ ምልባጥ መደብ እውን
ከም እተጀመረ፡ እዚ ድማ ነቲ ኣብ
ግዜ ክራማት ዝኽሰት ዝነበረ ዕልቕልቕ
ዘወግድ ምዃኑ ገሊጹ።
ዛጊት ብዝተሰላሰለ ስራሕ፡ ኣብ ከባቢታት
ማእከል ከተማ፡ ቤተ-መንግስቲ፡ ፎርቶን
ሆስፒታል ሓይሊ ኣየርን ልዕሊ 30 ኪሎ-
ሜተር ጽርግያ ብቕጥራን ከምእተለበጠ
ጠቒሱ ድማ፡ እቲ ፕሮጀክት - ቅድሚ
ክራማት ንምዝዛሙ ይስራሕ ከምዘሎ
ኣረዲኡ።
ኣመሓደርቲ ምምሕዳራት ከባቢ፡ ህዝቢ
- ኣብ’ቲ ዝጽገን ዘሎ መትረባት፡ ረሳሕ
ፈሳሲን ደረቕ ጐሓፍን ካብ ምጒሓፍ
ክቚጠብን ግቡእ ክንክንን ምክትታልን
ክገብርን ኣዘኻኺሮም።