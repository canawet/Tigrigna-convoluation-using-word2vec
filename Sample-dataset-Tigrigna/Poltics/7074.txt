ኣብ ንኡስ ዞባ ሰረጀቓ፡ 179 ደቂ-
ኣንስትዮ ዝርከባኦም ቅጥዕታት ዘማልኡ
750 ተወለድቲ ዛግር፡ ብ30 መጋቢት
መሬት ጤሳ ተዓዲሎም።
ኣብ ኣዳራሽ ምምሕዳር ዓዲ ኣብ
ዝተኻየደ ስነ-ስርዓት፡ ኣካያዲ ስራሕ’ቲ
ንኡስ ዞባ ኣቶ ክፍለማርያም ገብረመስቀል፡
ነቲ መስርሕ ዝምልከት መብርሂ ድሕሪ
ምሃብ፡ ኣባላት ጨንፈር ሚኒስትሪ
መሬት፡ ማይን ኣከባብን ዞባ ማእከል ኣብ
ምጽፋፍ’ቲ ስራሕ ንዘካየዱዎ ዕማም
ሞጒሱ።
ኣብ ምምሕዳር ከባቢ ለዓይቴን - ንኡስ
ዞባ ጊንዳዕ፡ መደብ ምጥፋእ መሃይምነት፡
ከምኡ’ውን ኣብ ግቡእ ዕድመ ንዘይጀመሩ
ቈልዑ ብመደብ “ዓርዮም” ዝወሃብ
ትምህርቲ፡ ጽቡቕ ገስጋስ የመዝግብ
ከምዘሎ ተገሊጹ።
ርእሰ-መምህር ቤት-ትምሀርቲ መባእታን
ማእከላይን ደረጃ ለዓይቴን መምህር
ሓምድ መሓመድ እድሪስ፡ ዛጊት ኣብ
መደብ ትምህርቲ ንዓበይቲ ልዕሊ 200
ደቂ-ኣንስትዮ፡ ኣብ መደብ “ዓርዮም”
ድማ ካብ 9 ክሳብ 14 ዓመት ዝዕድመኦም
ኣስታት 60 ቈልዑ፡ ትምህርቶም ኣብ
ምክትታል ከምዝርከቡ ገሊጹ።
መምህር ሓምድ፡ እቶም ኣብ መደብ
“ዓርዮም” ዝሳተፉ ዘለዉ - ካብ ከባቢታት
ዓጎምቦሳ፡ ጉልዒ፡ ማይሓባር፡ ለዓይቴንን
ካልእ ከባቢታትን ዝመጹ ምዃኖም
ብምሕባር፡ ሱታፌ ደቂ-ተባዕትዮ ኣብ
ትምህርቲ ንዓበይቲ ንምዕዛዝ ይስራሓሉ
ከምዘሎ ኣረዲኡ።
ኤሪና ዝተወከሰተን ተሳተፍቲ፡ ዋሕዲ
ክፍልታት፡ ሕጽረት መጻሕፍትን ናውቲ
ትምህርትን ፍታሕ ክናደየሉ ተላብየን።
ለዓይቴን - መደብ ትምህርቲ ንዓበይቲ ጽቡቕ ይቕጽል
ሓላፊ ጨንፈር ሚኒስትሪ መሬት፡
ማይን ኣከባብን ዞባ ማእከል፡ ኣቶ መኮነን
ማኢል ድማ፡ ኣብ ዛግር ዕደላ መሬት
ጤሳ ናይ ፈለማ ምዃኑ ጠቒሱ፡ እቶም
ዜጋታት ኣብ ግቡእ መዓላ ከውዕዎ
ኣዘኻኺሩ።
መሬት ጤሳ፡ ክሽየጥ፡ ክልወጥ ይኹን
ብመልክዕ ውህብቶን ውርሻን ክመሓላለፍ
ብሕጊ ከምዘይፍቀድ ዝጠቐሰ ኣቶ
መኮነን፡ እቲ ዝተዳለወ መሬት እንተላይ
ንማሕበራዊ ኣገልግሎታት ዝውዕል ቦታ
ስለዘለዎ፡ ምዕቡል ትሕተ-ቅርጺ ዘጠቓልል
ርእሰ-ውጥን ተዳልዩሉ ምህላዉ ገሊጹ።
ድሕሪ ቀረባ እዋን፡ ኣብ ዓድታት
ጽሓፍላምን ኣፍደዩን እውን መሬት ጤሳ
ክዕደል ምዃኑ ተፈሊጡ ኣሎ።
ኣብ ንኡስ ዞባ ሰረጀቓ፡ መስርሕ ዕደላ
መሬት ጤሳ ንመጀመርታ ግዜ ኣብ
ዝሓለፈ ዓመት ብበለዛ ከም እተጀመረ፡
ሰነዳት ጨንፈር ሚኒስትሪ መሬት፡ ማይን
ኣከባብን ዞባ ማእከል የረድእ።