ትካል ስለያ ኣመሪካ (ሲኣይኤ) - ንመራሒ ኣልቃዒዳ ረኺቡ ክቐትሎ ዝተሓባበረ ፓኪስታናዊ ዶክተር ሸኪል ኣፍሪዲ፡ ኣብ ልዕሊኡ ንዝተመሓላላፈ ብይን ብምቅዋም ይግባይ ይብል ከምዘሎ ተሓቢሩ። ሸኪል ኣብ ፍሪዲ ዘቕረቦ ናይ ይግባይ ሕቶ፡ ቤት-ፍርዲ ፓኪስታን ክሰምዖ ን22 ጥቅምቲ ቈጸራ ተታሒዙ ከምዘሎ ጸብጻባት ሓቢሮም። ኸይበር ኣብ ዝተባህለት ናይ ፓኪስታን ዞባ - ሓላፊ ጨንፈር ጥዕና ዝነበረ ዶክተር ሸኪል፡ ምስ ሲኣይኤ ብምትሕብባር ኣብ 2011 ወፍሪ ክታበት ወይቦ ክውደብ ድሕሪ ምእዛዙ፡ ኣብ ክታበት ዝተዋፈሩ ሓካይም፡ ካብ ተገልጋሊ ህዝቢ ናይ ደም መርኣያ ከምዝእከብ ገይሩ። ኣብ’ቲ ከባቢ ኣብ እትርከብ ‘ኣቦታባድ’ ዝተባህለት ቁሸት፡ ብቐጽሪ ዝተኸበት ዓባይ ገዛ - ብዘይካ ካብን-ናብን ቤት ትምህርቲ ዝንቀሳቐሱ ህጻናት፡ ካልእ ሰብ ዘይረኣየላ ኣቓልቦ ሲኣይኤ ስሓበት። ክታበት ዝዕድሉ ሓካይም ካብቶም ህጻናት ናይ ደም መርኣያ ምስ ወሰዱ፡ ናብ ሲኣይኤ ተላኢኹ። ኣብ ደም ናይቶም ህጻናት ብዝተኻየደ መርመራ ዲኤንኤ ድማ፡ ምስ’ቲ ኣብ ትሕቲ መዝገብ ሲኣይኤ ዝጸንሐ ዲኤንኤ ኦሳማ ቢንላደን ተገጣጢሙ። ኣመሪካ፡ ንመንግስቲ ፓኪስታን ከይሓበረት ብለይቲ፡ ወተሃደራታ ብሄሊኮፕተር ናብቲ ናሕስን ቀጽርን ገዛ ኣራጊፋ። ቢን ላደን ብውሑዱ ምስ ክልተ ኣንስትን ሓያሎ 
ኣብ ቅትለት ቢን ላደን ዝተሓባበረ ዶክተር ቤት-ፍርዲ ቀሪቡ 
ቈልዑን ኣብኡ ጸኒሑ። ወተሃደራት ኣመሪካ ምስ ቀተሉዎ ብቕጽበት ሬሳኡ ሒዞም በሪሮም። ኣብቲ ከባቢ ኣብ ዝርከብ ማያት ኣብ ዝነበረት መርከብ ሓይሊ ባሕሪ ምስ ኣራገፍዎ፡ ናብ ባሕሪ ከም ዘጥሓሉዎ ብማዕከናት ዜና ሓቢሮም። በቲ ኣመሪካ ከይሓበረት ዘካየደቶ ስርሒት ዝተቘጥዐት ፓኪስታን፡ ቢንላደን ብዲኤንኤ ክርከብ ከም ዝኸኣለ ድሕሪ ምፍላጥ፡ ንዶክተር ሸኪል ድሕሪ ቝሩብ መዓልታት ኣብ ትሕቲ ቀይዲ ኣእትያቶ። ብጥልመት ሃገር ድማ ተኸሲሱ። ድሒሩ እውን፡ ንሽበራውያን ሓጊዙ ዝብል ክሲ ቀሪቡዎ፡ ብናይ 23 ዓመት ማእሰርቲ ተፈሪዱ። ሰለስተ ደቁን ሰበይቱን ግና፡ ፓኪስታን ናብ ዘይትረኽቦም ቦታ ከም እተሰወሩን፡ ክሳዕ ሕጂ ደሃዮም ከምዘየለን ምንጭታት የረድኡ።
ፓኪስታን፡ በቲ ኣመሪካ ዘካየደቶ ወተሃደራዊ ስርሒት፡ ልኡላውነታ ከም እተጋህሰ ስለ እትቘጽሮ፡ ኣመሪካ ኣቐዲማ ሓበሬታ ክትህብ ክም ዝነበራ እያ እትገልጽ። ሰብ-መዚ ኣመሪካ ግና፡ ቢን ላደን ብዘይ ኣፍልጦ ፓኪስታናውያንን ስዉር ደጋፊ መርበብን፡ ሰለሰተ ደርቢ ኣብ ዘለዎ ርሻን፡ ንሓያሎ ዓመታት ከየተፈልጠ ክቕመጥ ከም ዘይክእል ይማጐቱ። ፕረዚደንት ትራምፕ ንምርጫ ኣብ ዝወዳደረሉ ዝነበረ ግዜ፡ ንዶክተር ሸኪል ኣብ ውሽጢ ክልተ ደቓይቕ ካብ ቤትማእሰርቲ ከፍትሖ ምዃኑ ገሊጹ ምንባሩ ጸብጻባት ይሕብሩ። ዶክተር ሸኪል፡  ሲኣይኤ ንምንታይ ናይ ደም መርኣያ ክእከብ ከም ዝደለየ ኣፍልጦ ከምዘይነበሮ ዝሕብሩ ምንጭታት፡ ኣብቲ ዝቕጽል ቈጸራ፡ ዓመታት ማእሰርቱ ክንከየሉ ከም ዝኽእል ምንጭታት ይግምቱ።ሰራዊት ቱርኪ ዶብ ሰጊሩ ሶርያ ብምእታዉ፡ ካብ ገዛእ ሰልፉ ከይተረፈ ነቐፌታ ዝቐርበሉ ዘሎ ፕረዚደንት ኣመሪካ ዶናልድ ትራምፕ፡ ቱርኪ ንኽትኣቱ ደገፉ ከምዘይሃበ ይገልጽ። 