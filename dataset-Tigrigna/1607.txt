      ኣብ ወረዳ ወልቃይት ኣብዚ ዓመት ልዕሊ 4000 ሄክታር መሬት ብመስኖ ሊሚዑ፡፡ መንእሰይ ግርማይ ሓጎስ ኣብ ወረዳ ወልቃይት ጣብያ ወፍ ኣርግፍ ፈለማ ብሓንቲ  ኣስቲሂና ጀሚሩ  ሎሚ ናይ ባዕሉ ሞተርን ዒላን ወናኒ ኮይኑሎ፡፡ ኳዕ በርበረ ፣ ኣሕምልትን ፍረምረን ፣ ቡን፣ ማንጎ፣ ኣቫካዳን ብምፍራይ ኣብ ሓጋይ ጥራሕ ልዕሊ 20 ሽሕ ኣታዊ ከምዘረኸበን ኣብ ቀፃሊ ዓመት ድማ ልዕሊ 50 ሽሕ ብር ክረክብ ትልሚ ከም ዘለዎ ገሊፁ፡፡ መንእሰይ ግርማይ ዘመናዊ እታወታት ዘበናዊ ድኹዒን ብመስመር ብምዝራእን ተረባሓይ ከምዝኾነ እዩ ዝገልፅ፡፡ ኣብዚ ዓመት 6000 ሄክታር መሬት ብመስኖ ክለምዕ መደብ ተታሒዙ ዛጊድ 4000 ሄክታር ከምዘለምዕን ተጠቃምነት መስኖ መናእሰይ እናወሰኽ ይከድ ከምዘሎን ሓላፊ ቤት ፅሕፈት ልምዓት ሕርሻን  ገጠርን ወረዳ ወልቃይት ኣይተ ሙዑዝ ሃይለ ገሊፆም፡፡ብስፍሓት ይመፁ ኣለዉ ኣብዚ ዓመት ልዕሊ 500 ሓደሽቲ ተጠቀምቲ ዘበናዊ ድኹዒ ከምዘለዉውን ኣመልኪቶም፡፡
