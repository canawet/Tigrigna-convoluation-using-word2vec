ኣብ ንኡስ ዞባ ናቕፋ ኣብ ጽቡቕ ኩነታት ዘሎ ዘራእቲ፡ ኣብ ቆፎኡ ክሳብ ዝኣቱ፡ ሓረስቶት ምክትታሎም ከሐይሉ መዘኻኸሪ ቀሪቡ። ሓላፊ ሚኒስትሪ ሓርሻ ኣብቲ ንኡስ ዞባ፡ ኣቶ ጃበራ ዓሊ፡ ዘራእቲ ኣብ ደረጃ ምውላድ ከምዝበጽሐ ብምርግጋጽ፡ ሓረስቶት ካብ ባልዓት ክጥንቀቑ፡ ዝኾነ ዓይነት ባልዕ ዝረኣየ ሓረስታይ ቅልጡፍ ሓበሬታ ክህብ ኣተሓሳሲቡ። ኣብ ዝሓለፈ ዓመታት ስእነት እኹል ዝናብ ዝሃሰዮም ሓረስቶት፡ ዓሚ ግራውቶም ብምድልዳል ንክራማት ብተስፋ ሳላ ዝተዳለዉሉ፡ ዝሓሸ ምህርቲ ክሓፍሱሉ ኣብ ዝኽእሉ ደረጃ ተበጺሑ ምህላዉ ዝገለጸ ኣቶ ጃበራ፡ ንጥፈታቶም ብዝለዓለ ክቕጽሉዎ ኣተባቢዑ። ኣብ ምምሕዳራት ከባቢ ባቅላ፡ 
ናቕፋ - ሓረስቶት ዘራእቶም ካብ ባልዓት ክጥንቀቑ ይምከሩ እንድላል፡ ጎላጉል ኣግራዕን ከተማ ናቕፋን ካብ ዝተሓርሰ መሬት፡ እቲ ዝሰፍሐ መሸላ፡ ብልቱግን ጥረታትን ተዘሪኡ ከምዘሎ፡ ወኪል ኤሪና ሓቢሩ። ብኻልእ ወገን፡ ሓረስቶት ንኡስ ዞባ ሽዕብ፡ ክራማት ባሕሪ ቅድሚ ምእታዉ፡ ኣብ ከባቢታት ቲሉክ፡ ገድገድ፡ እዴዓባይ፡ ባልዲን ደብረትን ኣብ ዝርከብ ናይ ሕርሻ ቦታታት፡ ሓመድን ማይን ናይ ምዕቃብ ንጥፈታት ኣሰላሲሎም። እቶም ሓረስቶት፡ ብክራማት ከበሳ ተበላሽዩ ዝጸንሐ ትሕተ-ቅርጺ ዓግማትን ዘቢራትን፡  ብጉልበት ሰብ፡ ኣብዑርን ማሽነርን ተሰንዮም ከምዝጸገኑዎ ሓቢሮም።
