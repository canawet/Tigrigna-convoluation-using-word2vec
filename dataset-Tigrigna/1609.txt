መፍረያይነት ዘመነ ምህርቲ 2006/07 ዞባ ደቡብ ምብራቅ ንምስሳን ኣስታት 53 ሽሕ ኩንታል መዳበርያ ናብ ሓረስቶት ከምዝተኸፋፈለ ተገሊፁ። ካብ ኣስታት 114 ሽሕ ሄክታር መሬት ዞባ ደቡብ ምብራቅ ኣብዚ ዓመት ኣስታት 5 ሚሊዮን ኩንታል ምህርቲ ንምሕፋስ ከምዝተተለመ ተሓቢሩ።  መፍረያይነት ዘመነ ምህርቲ 2006/07 ዞባ ደቡብ ምብራቅ ንክውስክ እናተሰረሐ እዩ። ዋና ኣማሓሪት ዞባ ደቡብ ምብራቅን ማእኸላይ ኮሚቴ ህወፃትን ወ/ሮ ኣረጋሽ በየነ ብብርኪ ዞባ ኣብዚ ዓመት 92 ሽሕ ኩንታል መዳበርያ ናብ ሓረስቶት ንምክፍፋል ተተሊሙ ኣስታት 53 ሽሕ ኩንታል ከምዝተኸፋፈለ ሓቢረን።ብተወሳኺ ኣብዚ ዓመት ብብርኪ ዞባ ካብ 114 ሽሕ ሄክታር መሬት ኣስታት 5 ሚሊዮን ኩንታል ምህርቲ ንምሕፋስ ከምዝተተለመ ድማ ሓቢረን። ሓረስቶት ወረዳ እንደርታ ጣብያ ዓራቶውን መዳበርያ እናወሰዱ እዮም። ዋና ኣማሓዳሪ ወረዳ እንደርታ ጣብያ ዓራቶ ኣይተ ገ/ሚካአዌል ተክለ እቲ ሓረስታይ መፍረያይ ንክኸውን ዛጊድ ልዕሊ 14 ሽሕ ኩንታል መዳበርያ ናብቲ ሓረስታይ ከምዝተኣታተወን ልዕሊ 1400 ኩንታል ምሩፅ ዘርኢ ከምዝተኸፋፈለን ብምሕባር እቲ ሓረስታይ ዝያዳ መፍረያይ ንክኸውን ካብ ፓኬጃት መፍረያይነት ዝዓለመ ስልጠና ከምዝተወሃበ ገሊፆም።     ዋና ኣማሓዳሪ ጣብያ ዓራቶ ኣይተ ብርሃኑ ደስታን ሓረስቶት እቲ ከባቢ ኢድ ብኢድ መዳበርያ እናጠለቡ ምዃኑ ሓቢሮም።ሓረስቶት ዞባ ደቡብ ምብራቅ ወረዳ እንደርታ ጣብያ ዓራቶ ብወገኖም ብዓቀን መሬቶም መዳበርያ ከምዝወሰዱን ዝያዳ መፍረይቲ ንክኾኑ እናሰርሑ ምዃኖም ይዛረቡ።    

