ኣብ ሃገርና ኣገባብ ምርባሕ እንስሳ ካብ ነዊሕ ዓመታት ዝጸንሐ ንጥፈት እዩ። ብፍላይ እንስሳ ዘቤት ካብ’ቶም ብንኡስን ገዚፍን ዓቕሚ፡ ንመፍረ ዘገልግሉ እዮም። ዝበዝሐ ክፋል ሕብረተ-ሰብና ብማሕረስ ዝናበር ስለ ዝዀነ፡ ምርባሕ ጥሪት ካብ’ቲ ልሙድ ንጥፈት ክኸውን ባህርያዊ እዩ። እቲ ኣገባብ ምርባሕ ዳርጋ ዝበዝሐ ብንኡስ ዓቕሚ ስለ ዝካየድ፡ እቲ ፍርያት ክንዮ ምምላእ ዘቤት ሃልኪ ኣፍረይቲ ንሰደድ ዝዓለመ ኣይኰነን።ምርባሕ ሓሰማ ብዓለም ደረጃ ብሰፊሕ ዝሰላሰል ንጥፈት ኰይኑ፡ ዓቢ ቍጠባዊ ረብሓ ዝርከቦ እዩ። ከም መርኣያ ናይ’ዚ፡ እተን ብቝጠባ ዝማዕበላ ሃገራት ብምርባሕ እቶም እንስሳታት ኣብ ቅድሚት ተሰሪዐን ይርከባ። ስለዚ፡ ኣገዳስነት ምርባሕ እቶም እንስሳታት ብኣህጉር ደረጃ  ኣርሒን ምልኦ ዘይሓዘት ኣንስተይቲ ሓሰማን ኣብ መዓልቲ 2.5 ኪሎ ግራም ዓቐን ዝግመት መግቢ ይምገባ። ንኣሽቱ ውላዳት ከኣ ድሕሪ ሽውዓተ መዓልቲ ካብ 0.5 - 1.00 ኪሎ ግራም ተወሳኺ መግቢ ኣብ መዓልቲ ይወስዱ። ኣብ ርእሲ’ዚ፡ ሓሰማ እኹል ዝዀነ ጽሩይ ዝስተ ማይ ክረኽቡ ኣለዎም። ሓሰማ ክልተ ዕጽፊ ካብ ዝበልዑዎ መግቢ ማይ የህልኹ። እቲ ዓቐን ማይ ብደረጃ ዕብየቶም ክዕየር እንከሎ፡ ንኣብነት መላእ ኣደ ካብ 10-12 ሊትሮ ማይ ኣብ መዓልቲ ትሰቲ። ከምኡ’ውን፡ ዝወለደት ወይ እተጥቡ ኣደ ካብ 2030 ሊትሮ ማይ ኣብ መዓልቲ ተህልኽ። ዝዓብዩ ሓሰማ ከኣ ካብ 6-8 ሊትሮ ማይ ኣብ መዓልቲ ይሰትዩ። ተባዕታይ ሓሰማ’ውን ካብ 12-15 ሊትሮ ማይ ኣብ መዓልቲ ከም ዝሰትዩ ይፍለጥ። ስለዚ፡ ኣርባሕቲ እኹል ዝዀነ ቀረብ ማይ ብቐጻሊ ክቕርቡ ይግባእ። ደቂ-ሰብ ቀጻልነቶምን ህላውነቶምን ውሑስ ንክኸውን፡ ካብ’ቶም ዘድልዩዎም መሰረታውያን ቀረባት ሓደ መጽለሊ እዩ። ከምኡ’ውን፡ እቶታውነት ሓሰማ ብኹሉ መዳይ ክዓቢ እንተ ዀይኑ፡ ግቡእ መጽለሊ ክህነጽሎም ይግባእ። ፈለማ፡ ገዛ ሓሰማ ክስራሕ እንከሎ ከም ኣገዳሲ ረቛሒ ክውሰድ ዘለዎ መጠን ሙቐት ናይ’ቲ ስፍራ እዩ። እዚ ኣድላዪ ዝዀነሉ ምኽንያት፡ ሙቐት ኣካላት ሓሰማ ብናይ ከባብያዊ ሙቐት ስለ ዝጽሎ እዩ። ንቡር ሙቐት ኣካላት ሓሰማ 38.5 ዲግሪ ሰንቲ ግሬድ ይበጽሕ። ናይ መስባሕቲ ሓሰማ፡ መልኣትን ዝወለዳ ኣዴታትን ልዑል ሙቐት ኣብ ዝህልወሉ ግዜ ሙቐት ኣካላቶም ክቆጻጸሩ የሸግሮም እዩ። ከም ሳዕቤኑ፡ ውሑድ መግቢ ስለ ዝበልዑ፡ ኣብ ደረጃ ዕብየትን ፍርያት ጸባን ጉድለት ይረአ። ከምኡ’ውን፡ መጠን ሙቐት ልዕሊ 32 ዲግሪ ሰንቲ ግሬድ ኣብ ዝዀነሉ እዋን ሓሰማ ፍርያምነቶም ከም ዝጎድል ይሕበር። ኣብ ትሮፒካዊ ቦታ ሙቐት ገዛ ሓሰማ ትሕቲ 35 ዲግሪ ሰንቲ ግሬድ ክኸውን ኣለዎ። ገዛ ሓሰማ መጽለሊ ዘለዎ ኰይኑ፡ ካብ ብርቱዕ ጸሓይን ዝናብን ዝከላኸል ክኸውን ኣለዎ። እቲ ምንታይ፡ ሓሰማ ብርቱዕ ክሊማ ክጻወሩ ስለ ዘይክእሉ። ብተወሳኺ’ውን፡ ኣብ ብርቱዕ መቐት ዘለዎ ቦታ ፍርያምነቶም ስለ ዝጎድል። እቲ ገዛ ግቡእ መጽለሊ ዘለዎ ምስ ዝኸውን፡ እቶም ዝውለዱ ውሉዳት ኣብ ውሑስ ቦታ ከጽልሉ ይኽእሉ። ኣብ ርእሲ’ዚ፡ ግቡእ መጽለሊ እንተ ሃሊዎም ብኣገባብ ክዓብዩን ኵነታት ጥዕንኦም ብቐሊሉ ንምቁጽጻርን ይሕግዝ።  ቦታ እንተዀነ ይምረጽ። እቲ ኣገባብ ኣተሃናንጻ ብውሕጅ ክወርድ ዝኽእል ሓደጋ ይከላኸል።