ኣብዚ ዓውዲ ዝተኻየዱ መፅናዕታት ከምዝሕብርዎ ፍርያት በለስ ኣርባዕተ መሰረታዊ ጥዕናዊ ረብሓታት ከምዘለዎ የረጋግፁ፡፡ እቲ ሓደ ምስ ዕለታዊ ኣመጋግባና ተዛሚዱ ዝስመዐና ስምዒት ምቅፃል ሰብነት፣ ናይ ምጥፋእ ወይ ናምዝሓል ተኽእሎ ኣለዎ፡፡ እቲ ካልኣይ በለስ ብኣንቲኦክሲዳንትስ ዝሃፍተመ እንትኸውን ኣብ ውሽጡ ብሸሞንተ ዓይነት "ፍላቮኖይድስ" ዝተብሃሉ ንጥረ ነገራት ዘለዎ እንትኸውን ብፍላይ ኣብ ውሽጣዊ ክፍሊ ሰብነትና ዝፍጠር ዘየድሊ ውህሉል ስብሒ ንምክልኻል ዘኽእል እዩ፡፡ ሳልሳይ ረብሓ በለስ ኣዝዩ ፅቡቕ ፍልፍል ካሎሪ ከምዘለዎ ይግለፅ፡፡ ንኣብነት ኣብ ውሽጢ ሓደ ኩባያ ፍረ በለስ ልዕሊ 61 ካሎሪ ዝርከብ እንትኸውን ሓሙሽተ ነጥቢ ኣርባዕተ ፋይበር፣ ኣዝዩ ትሑት ስብሒ፣ 328 ሚሊ ግራም ፖታሽየም፣ 127 ሚሊ ግራም ማግኒዝየም፣ ቫይታሚን ኤ፣ ፎሊክ ኣሲድ ወይ ፎሌት “መድሓኒት ዋሕዲ ደም” ከምኡ እውን ብርክት ዝብሉ ዓይነታት ቫይታሚን ቢ ኣብ ውሽጡ ሒዙ ይርከብ፡፡ 
እቲ  ራብዓይ ረብሓ ልዑል ሃፍቲ ቫይታሚን ሲ ከምዘለዎ ይሕበር፡፡ ኣብ ውሽጢ ሓደ ኩባያ ፅማቕ ፍረ በለስ ልዕሊ 21 ሚሊ ግራም ትሕዝቶ ቫይታሚን ሲ ኣለዎ፡፡ ብተወሳኺ በለስ ንምግብነት ዝጥቀሙ ሰባት ኣብ ውሽጡ ብዝርከብ ትሕዝቶ ቫይታሚን ሲ ዓቕሚ ምክልኻል  ተፈጥሮ ሕማም ከምዘለዎ ተረጋጊፁ እዩ፡፡ ብፍላይ ኣብ ውሽጢ በለስ ዝርከብ "ኮላጅን" ዝተብሃለ ንጥረ ነገር ንጥዕና ቆርበት፣ ንጉልበት መገጣጠሚ ዓፅምን ምንቅስቓስ ዋህዮ ሰብነትናን ዝለዓለ ኣበርክቶ ከምዘለዎ ካብ መርበብ ሓበሬታ lives trong.com ዝተረኸበ ሓበሬታ የመላኽት፡፡ በለስ፣ ቴክኖሎጂ እናሰፍሐ ብዝኸደ ቁፅሪ እቲ ውልዶ ገልዑን ፍረኡን ተቐሚሙ ብመልክዕ ፅሟቕ ክስራሕን ንካልኦት ምግብታት ክዉዕል ዝኽእል ኣዝዩ ጠቓሚ ምግቢ እዩ። ንኩለ መዳይ ረብሓ ተኽሊ በለስ ዝተረደኡ  ሙሁራን ድማ (Green Gold) ማለት ‘ውን ሓምለዋይ ወርቂ ብምባል  ይገልጽዎ። 
ፍርያት በለስ ምስ በሰለ ፍሪኡ ቀሪፍካ ዝብላዕ ጥራሕ ኣይኮነን። እንታይ ደኣ ኣፍልጦ ቴክኖሎጂ ብዝተሓወሶ ኣገባብ ምስ እንጥቀመሉ ብዝተፈላለየ መልክዕ ተዳልዩን ንምግቢ ሰብን እንስሳትን እውን ዝውዕል ተኽሊ እዩ። እንተኾነ ሰሕብረተሰብና ካብ ዕለታዊ ምግቡ ሓሊፉ ናብ ዘላቒ ፍልፍል ቁጠባዊ ረብሓ ንምቕያር ዘኽእል ስራሕቲ ከይተሰርሐሉ ፀኒሑ እዩ፡፡ ርሕሉ ይግባእ፡ እዩ፡፡ ኣብ ከተማ ዓዲ ግራት ድማ ብ 2008 ዓ/ም ብሓገዝ ትካል ልምዓት ኢንዳስ