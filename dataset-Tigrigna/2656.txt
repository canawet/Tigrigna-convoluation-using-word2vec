ነዚ ፀገም ንምፍታሕ ብ1992 ዓ/ም ኣብ ከተማ ደውሃን ብሓገዝ “ፕሮጀክት ኣዳ” ፍረን ገልዕን በለስ ብመልክዕ ፅሟቕ፣ ማልማላታ፣ ጥብስን ብሽኩትን ብማሕበር ብዝተወደባ ደቂ ኣንስትዮ እናፍረየ ናብ ዕዳጋታት ዓዲ ግራትን መቐለን ንብምቕራብ ፈተነታት ዋላ እኳ እንተነበረ ብምኽንያት ፀገም ምትእስሳር ዕዳጋ ስርሑ ጠጠው ከብል ክኢሉእዚ ፋብሪካ ከም ፅሟቕን ማልማላታን ዝበሉ ውፅኢት ተኽሊ በለስ ብምፍራይ ናብ ማእኸላይ ምብራቕን ኣውሮፓን ሰደድ ንምግባር ትልሚ ሒዙ እናሰርሐ ዝርከብ እዩ፡፡ ብሙሉእ ዓቕሙ ናብ ምፍራይ እንትሰጋገር ድማ ኣብ ውሽጢ ሓደ ሰዓት ኣርባዕተ ቶን በለስ ዓቕሚ ምጥሓን ዘለዎ እንትኸውን ውሽጢ ፍሬኡ ድማ ንመመላኽዒ ዝውዕል ዘይቲ ንምፍራይ ዘኽእል እዩ፡፡ እቲ ትካል ፍርያቱ ናብ ዕዳጋ ዓለም ንምቕራብ ዘኽእል መረጋገፂ "ፅቡቕ ተግባር ሕርሻ" ምስክር ወረቐት እንትርከብ ሓደ ኪሎ በለስ ብኣርባዕተ ዶላር ንምሻጥ ትልሚ ኣለዎ፡፡ ብተወሳኺ ዩኒቨርሲቲ ዓዲግራት ምህርቲ በለስ ንምዕባይ ንሓረስቶት ሓገዝ ብምግባርን ምርምር ብምክያድን ዝሓሸ ዓሌት በለስ ብምቕራብ እናሰርሐ ይርከብ፡፡ ከምኡ እውን ውዱእ ምህርቲ በለስ ናብ ዕዳጋ ዓለም ካብ ምቕራብ ብተወሳኺ ዕግበት በለስ ውሽጢ ዓዲ ንምምላእ ትኹረት ገይሩ እናሰርሐ ከምዘሎ ስራሕ መካየዲ ፋብሪካ በለስ ዓጋመን መተሓባበሪ ኢንስቲትዩት በለስ ዩኒቨርሲቲ ዓዲግራትን ኣይተ የማነ ካሕሳይ ይገልፁ፡፡
ብሓፈሻ ፍርያት ተኽሊ በለስ ንማሕበረ ቁጠባዊ ህዝብና ዝህቦ ረብሓ ብቐሊሉ ዝግመት ኣይኮነን፡፡  ስለዝኾነ ተወሳኺ ምርምር ብምክያድ ዝሐሸ ዓሌት በለስ ብምቕራብ ሓረስታይ ካብ ዕለታዊ ምግቡን ምግቢ እንስሳን ሓሊፉ ኣብ ቀረብኡ ንዝተኸፈተ መቀነባበሪ ፋብሪካ በለስ ክምግብን ቁጠባዊ ረብሕኡ ከረጋግፅን ትኹረት ተዋሂብዎ ክስርሓሉ ይግባእ፡፡ ብተወሳኺ ኣብ ዞባ ደቡብን ደቡብ ምብራቕን ትግራይ ዝተርኣየ ሕማም ኵችኔል ናብ ካልኦት ከባብታት ንኸይስፋፋሕ ምክልኻል፣ ግንዛበ ሓረስታይ ኣብ ምዕባይን ተወሰኽቲ ምርምራት ኣብ ምክያድ ኢንስቲትዩት በለስ ዩኒቨርሲቲ ዓዲግራት ምስ መዳርግቲ ኣካላት ብሓባር ትኹረት ገይሮም ክሰ