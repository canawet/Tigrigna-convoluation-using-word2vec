ኣብ 3ተ ወረዳታት ዞባ ምዕራብ ትግራይ ክካይደ ዝፀንሐ ነፃ ወፍሪ ዕቀባ ሓመድን ማይን ልዕሊ 11 ሽሕን300 ሄክታር መሬት ብምዕቃብ ከም ዝዛዘሙ ምምሕዳር እቲ ዞባ ኣፍሊጡ ፡፡ እቲ ዝተሳለጠ ወፍሪ ልምዓት ዕቀባ ሓመድን ማይን ብፅፈትን ሰለጤንን ዝሓሸ ምንባሩ ክኢላታት ሃፍቲ ተፈጥሮ ቢሮ ልምዓት ሕርሻን  ገጠርን ክልል ትግራይ  ገሊፆም፡፡   ኣብ ወረዳታት ወልቃይት ፣ ቃፍታ ሑመራን ፀገዴን ካብ ወርሒ ለካቲት ጀሚሩ ክሳለጥ ዝፀንሐ ነፃ ወፍሪ ዕቀባ ሓመድን ማይን ኣብ 163 መፋሰሳት 19 ቴክኒካት ዓቀብቲ ማይን ጠሊ ዓቀብቲ መሰረት ጌሩ እዩ ተሳሊጡ ፡፡  ኣብ ወረዳታት ቃፍታ ሑመራ ጣብያ ኣደባይ ነበርት ዝኮኑ ወ/ሮ ሰሰን ኣባተን ኣይተ ገ/ስላሴ ገ/ሚካኤልን ኣብዚ ዓመት ኣብቲ ዝሓለፈ ዓመት ዝተረከበ ረብሓታት ዕቀባ ሐመድን ማይን ብምሙርኳስ ብዝሓሸ መልክዑ ኣብ ልምዓት ይነጥፉ ከምዝነበሩ ገሊፆም፡፡  ኣብ ዞባ ምዕራብ ትግራይ መተሓባበሪ ሃፍቲ ተፈጥሮ ኣይተ መብራህቱ ተስፋይ ኣብዚ ዓመት ኣብ 3 ወረዳታት ልዕሊ 11 ሽሕን300 ሄክታር መሬት ንምልማዕ መደብ ተታሒዙ ክከትት ዝግበኦ ሓይሊ ሰብ 99 ሚኢታዊ ከቲቱ 100 ሚኢታዊ እቲ ዝተተሓዘ መደብ ከምዝተዓወተ ገሊፆም፡፡  ኣብቲ ዞባ አብ ዝርከባ ገጠር ወረዳታት ብ19 ቴክኒካት ዘተፈላለዩ ማይ ዓቆርትን ጠሊ ዓቀበትን ስራሕቲ ከምዘተሰርሑ ዝገለፁ ኣይተ መብራህቱ ተስፋይ እቶም ዘተዓቀቡ ጎቦታት እናኸልካ ንዘተፈላለዩ ረብሓታት ንምውዓል ከምዝሰርሕ ሓቢሮም፡፡     ነቲ ዝተሳለጠ ወፍሪ ዕ/ሓ/ማይን ዝተዓዘቡ ኣብ ቢሮ  ልምዓት ሕርሻን ገጠርን ትግራይ ላዕለዋይ ክኢላ መፋሰስ ኣይተ ኣደምኑር በርሀ ኣብዚ ዓመት ዝተካየዱ ወፍሪ ዕቀባ ሓመድን ማይን  ብፅፈትን  ሰለጤንን ከምዝተሰርሓን ሕ/ሰብ ብእዋኑ ተረኪቡ ካብ ምስራሕ ሰብ ሃፍቲ ትራክተሮም ብምቅራብ ዝሰርሕዎ ስራሕ ዝነኣድ ከምዝነበረ  ገሊፆም፡፡
