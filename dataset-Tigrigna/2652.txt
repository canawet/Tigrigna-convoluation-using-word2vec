እቲ ግቡእ ኣቃውማ ዘለዎ ገዛ ኣብ ምክትታል መግቢ ናይ’ቶም ሓሰማ እውን፡ ዓቢ ኣስተዋጽኦ ኣለዎ። ከምኡ’ውን፡ ድኹዒ ብቐሊል መገዲ ብምእካብ፡ ንሕርሻዊ ቦታ ምግልጋል ይሕግዝ። ገዛ ሓሰማ ኣብ በበይኑ ቦታ ብዝተፈላለየ 
ኣገባብ ኣሰራርሓ ክህነጽ ይኽእል። እቲ ምንታይ፡ ምስ’ቲ ናይ’ቲ ቦታ ኩነታት ኣየር ተራእዩ ነቶም ሓሰማ ብዝሰማማዕ መገዲ ስለ ዝስራሕ። ገዛ ሓሰማ ኣብ ከባቢና ካብ ዝርከቡ ጥረ-ነገራት ብምውጻእ ወይ ብምእካብ ክስራሕ ይከኣል። ንኣብነት፡ ዕንጸይቲ፡ ስሚንቶ፡ ሕጡብ፡ ማቶኒን ካልእን ብምውጻእ ክስራሕ ይከኣል። ኣብ ሃሩር ቦታ ዝህነጽ ስፍራ ከኣ፡ ብግቡእ ንፋስ ክኣትዎ ኣለዎ። ናሕሲ ናይ’ቲ ገዛ እውን ብኣቑጽልቲ፡ ዚንጎ ወይ ኣለሚንዮም ክህነጽ ይግባእ። ናይ’ቲ ገዛ ባይታ (መሬት) ሓመድ፡ ስሚንቶ ወይ ዕንጨይቲ ክህነጽ ይኽእል። እቲ ዝበለጸ ባይታ ግን፡ ብስሚንቶ ዝተሰርሐ ኰይኑ፡ ሕርፍፍ ዝበለ ክኸውን ኣለዎ። እዚ ኣገባብ ኣተሃናንጻ ንጽሬት ዝቐለለ ክኸውን እንከሎ፡ እተን እንስሳታት ኣብ ዝንቀሳቐሳሉ እዋን ሸተት ንኸይብላ’ውን ይሕግዝ። ብኣንጻሩ፡ ባይታ ናይ’ቲ ገዛ ብዕንጸይቲ ክዳሎ ብዙሕ ተመራጺ ኣይኰነን። ምኽንያቱ፡ ንኽጸሪ ኣሽጋሪ ኣብ ርእሲ ምዃኑ፡ እቶም ሓሰማ’ውን ነቲ ዕንጸይቲ ክሕይኽዎ ስለ ዝኽእሉ። እቲ መሬት ኣሰራርሓኡ ቍሩብ ቍልቁል ዝበለን ምጽራዩ ዝጥዕምን ክኸውን ኣለዎ። ብሓፈሻ፡ ገዛ ሓሰማ ኣብ ብርኽ ዝበለ