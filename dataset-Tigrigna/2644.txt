ነበርቲ ሓሸላ - ንኡስ ዞባ ከረን፡ ንጥፈታቶም ኣብ ዕቃበ ሕዛእትን ተፈጥሮኣዊ ጸጋታትን ብዝለዓለ ከምዝቕጽሉዎ ገሊጾም። ብሰንኪ ዘይሓላፍነታውያን ሰባት፡ ኣግራብ በሪሶም ከባቢኦም ንምድረ-በዳነት ተቓሊዑ ከምዝነበረ ብምጥቃስ፡ ምስ ምምሕዳር ከተማ ከረንን በዓል-ስልጣን ሃብቲ ገረብን እንስሳ ዘገዳምን ብምትሕብባር፡ ኣብ 2018 ዘቘምዎ ሕዛእቲ፡ ኣብ ምርጋእ 
ነበርቲ ሓሸላ ኣብ ዕቃበ ኣከባቢ ይነጥፉ መሬትን ምስሳን ኣግራብን ጽቡቕ ውጽኢት ከምዝረኸቡሉ ሓቢሮም። ሕዛእቲ ከይሰዓርን ገረብ ከይቁረጽን ዝሕልዉ ክልተ ዋርድያን ሰለስተ ምክትታል ዝገብሩ ብዓዲ ዝተመረጹ ኮሚተ ሕዛእቲን ከምዘለዉ እቶም ነበርቲ ኣረዲኦም። እቲ ተኸሊሉ ግቡእ ሓለዋ ዝግበረሉ ዘሎ ሕዛእቲ፡ ኣስታት 327 ሄክታር ከም ዝኸውን ወኪል ኤሪና ሓቢሩ። 