 ሓረሰቶት ብዘላቅነት ውሕስና ምግቦም ከረጋግፁ ዕዳጋ ተኮር ኣብ ዝኮኑ ዝራአት ጠመተ ሂቦም ክሰርሑ ከምዝግባእ ዋና ኣማሐዳሪ ዞባ ማእከል ትግራይ ኣይተ ሚኪኤለ ኣብርሃ ኣገንዚቦም፡፡ ሰነ ሂወታዊ ፈሳሲ ዱክዒ ዝተጠቀሙ ሓርስቶት ውፅኢታዊ ከምዝኮኑ ‘ውን መርኣያ ሓረስቶት ገሊፆም፡፡ ኣብ  ምድንፋዕ እቶት ፣ ምርግጋፅ ውሕስና ምግብን ዕዳጋ ምትእስሳርብ ኣመልኪቱ ብሙካን መፅናዕቲ ዘላቂ ልምዓት ኢ/ያ ኣብ ዝተዳለወ መድረክ ልውውጥ ተሞክሮ ዘተረከቡ ዋና ኣማሐዳሪ ዞባ ማእከል ትግራይ ኣይተ ሚኪኤለ ኣብርሃ ሓረስቶት ብዘላዊነት ውሕስነት ምግቢ ከረጋግፁን ናብ ዝለዓለ ብርኪ መፍረያይነት ሰጊሮም ናብ ኢንዱስትሪ ብምስርሑን ኣብ ዕዳጋ ተጠላብነት ዘለዎም ዘራእቲ ኣሕምልትን ፍራምረን ብዝግባእ ከምርቱ ይግባእ፡፡ ሓረስቶት እቲ ዞባ እዚ ተግባራዊ ክገብሩ ባዕሎም ንባዕሎም ክተሓጋገዙን ተሞክሮ ክወስዱን ከምዝግባእ ዘሓበሩ እቶም ዋና ኣማሐዳሪ ብዘላቂ ልምዓት ዝግበሩ ዘለዉ መድረካት ልውውጥ ተሞክሮ ሓገዝቲ ከምዝኮኑ ገሊፆም፡፡ ሓረስታይና ኣነ ዝራአት ጥራሕ ከንጠክጥል ከምዘይብሉን ብግቡእ ዘበናዊ ዱክዒን ምሩፅ ዘርኢን ተጠቂሙ ኩለ መዳይ ልምዓት ክረጋገፅ ከምዝግብኦ’ውን ኣይተ ሚኪኤለ ኣገንዚቦም፡፡  ተሳተፍ እዚ መድረክ ልውውጥ ተሞክሮ  አብ ወረዳታት መረብ ለከ፣ ታሕታይ ማይጨው ዝተዘርኡ ዘእትን ኣሕምልትን ፍረምረን ‘ውን ተዘዋዊሮም ዝተዓዘቡ እንትከውን  ብፍላይ ብሰነ ሂወታዊ ፈሳሲ ዱክዒ ዝተዘርኡ ዝራእቲ ጣፍን ኣሕምልትን ሪኢቶ እዮም፡፡   ብሰነ ሂወታዊ ፈሳሲ ዱክዒ ጣፍ ብመስመር ዘሪኦም ውፅኢታዊ ዝኮኑ ሓረስቶት ወረዳ ታሕታት ማይጨው ኣይተ ገ/የሱስ ተስፋይ ስነ ሂወታዊ ፈሳሲ  ድኩዒ  ዝተፈላለዩ ቆፅላመሊ ኣኪቦም ብምድፋእን ብማይ ብምእጃልን ተጠቂሞም ዝዘርእዎ  ጣፍ ኣብ ፅቡቅ ብርኪ ዕበየት ከምዝርከብን ውፀኢታዊ ከምዝኮኑ ተዛሪቦም፡፡  ካብ ወረዳ መረብ ለከ ዝመፃ ወ/ሮ ፅገ ስዩም ብፈሳሲ ዱክዒ ዝተዘርኡ ጣፍ ዝበቀላ ኣሕምልትን ተዓዚበን እዚ ተሞክር ተግባራዊ ክገብራ ከምዝተዳለዋን ገሊፀን፡፡  መተሓባበሪ     መፅናዕቲ ዘላቂ ልምዓት ኢ/ያ ዶ/ር ሃይሉ ኣርአያ ዕላማ እዚ ተሞክሮ ሓርሰቶት ኣብ መፍረያይነት ዘተስርሑ ስራሕተን ኣጠቃቅማ እታወታትን ምትእስሳር ዕዳጋን ዝድሃቡ ዝተካየደ ከምዝኮነን ሓረትስት ዝሓሸ ተሞክሮ ዝተረከበሉ መድረክ ከምዝኮ ተዛሪቦም፡፡መረብ ለከን ዝመፁ ሞዴል ሓረስቶት  ኪኢላታት ሕርሻን ካልኦት መዳርግቲ ኣካላትን ተረኪቦም እዮም፡፡ 
