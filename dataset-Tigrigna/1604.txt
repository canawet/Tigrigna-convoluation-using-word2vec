ሓረስቶት ወረዳ ኣሕፈሮም ኣብ ዝሓለፈ ክረምቲ ብሰንኪ ድርቂ ንዘጋጠሞም ፀገም ንምምካት ኣብ ልምዓት መስኖ ይነጥፉ ከምዘለው ሓቢሮም።   ኣብታ ወረዳ ልዕሊ 7 ሽሕ ሄክታር መሬት ብመስኖ ከምዝተሸፈነ ቤት ፅሕፈት ልምዓት ሕርሻን ገጠርን እታ ወረዳ ኣፍሊጡ።ሓረስታይ ኣለምሰገድ ገብሩ ነባሪ ወረዳ ኣሕፈሮም ጣብያ ዛታ ኮየኖም ኣቦ 9 ቖልዑ እዮም። እዞም ሓረስታይ ኣብ ዝሓለፈ ዓመት ብሰንኪ ምዝባዕ ኩነታት ኣየር ስዒቡ ዝተፈጠረ ድርቂ እዙይ ዝበሃል ምህርቲ ኣይረኸቡን። ነዙይ ንምክሕሓስ ድማ  አብ ልምዓት መስኖ ተዋፊሮም እናልምዑ ከምዘለው እዮም ዝገልፁ። ከም ኣገላልፃ ኣይተ ኣለምሰገድ ነዙይ ሐዚ ዘሎ መስኖ መሰረት ክኾን ዝኸኣለ ኣብቲ ከባቢ ቅድም ክብል ብዝተሳለጠ ምሕዋይ ሃፍቲ ተፈጥሮን ዕቀባ ሓመድን ማይን ልሙዕነይ እቲ ሓመድን ጠሊ እቲ ከባቢ ብምውሳክ እዩ።ሓላፊ ቤት ፅሕፈት ሕርሻን ገፀር ልምዓትን እታ ወረዳ ኣይተ ተክላይ ፍስሃ ነቲ ኣጋጢሙ ዘሎ ድርቂ ንምምካትን ብዘላቅነት ድርቂ ዝፃወር ቁጠባ ንምፍጣርን ሓረስታይ ኣማራፅታት ማይ ክጥቀም ቀልጢፎም ዝባፅሑ ዝራእቲ ብምዝራእ ፍርያቱ ንከዕቢ ዝገብሩ ስራሕቲ እናተሳለጠ ከምዘሎ ገሊፆም።ምስእዙይ ጎናጎኒ ንቀለብ እንስሳ ዝውዕል ምህርትታት ንምፍራይ እውን ይስራሕ ከምዘሎ ኣይተ ተክላይ ወሲኾም ገሊፆም።
